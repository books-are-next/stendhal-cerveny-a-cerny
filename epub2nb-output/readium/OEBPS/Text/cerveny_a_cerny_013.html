<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis">8.<br class="calibre14"/>
Drobné události</h2>


<p class="e-bookdopiskurzivaodstredu1">Pak
vzdechy hlubší jen, že potlačené,<br class="calibre6"/>
&#160;&#160;&#160;&#160;&#160;&#160;&#160;&#160;&#160; pohledy loupené, a tím jen dražší,<br class="calibre6"/>
a nach, jenž bez příčiny v tvář se žene…</p>

<p class="e-bookdopisdopravamensi">— DON JUAN, zpěv I, strofa 74<a href="../Text/cerveny_a_cerny_082.html#_ftn2" title="" class="pcalibre pcalibre1" id="_ftnref2"><span class="msofootnotereference"><span class="calibre20"><span class="msofootnotereference"><span class="calibre21">[2]</span></span></span></span></a></p>

<p class="e-bookprozatextbezpredsazeniprvradku"><span class="calibre17">Andělská
dobrota paní de Rênal, která měla původ v její povaze i v jejím nynějším
štěstí, byla poněkud zkalena jenom tehdy, když pomyslila na komornou Elisu. Komorné
bylo vyplaceno nějaké dědictví; šla k faráři Chélanovi ke zpovědi a svěřila se
mu, že by si ráda vzala Juliána. Farář měl opravdu radost ze štěstí svého
přítele; ale byl neobyčejně překvapen, když mu Julián řekl, že nabídku slečny
Elisy nemůže přijmout.</span></p>

<p class="e-bookprozatext">„Hochu, dejte si pozor na to, co se děje ve vašem
srdci,“ pravil farář se zachmuřenou tváří, „blahopřeji vám k vaší náklonnosti k
duchovnímu stavu, jestliže jenom ona je příčinou toho, že pohrdáte více než
dostatečným majetkem. Jsem nyní přes šestapadesát let verrièreským farářem, a přece
budu, jak se zdá, sesazen. Mrzí mne to, ačkoliv mám osm set franků důchodu.
Mluvím s vámi o této podrobnosti, abyste si nečinil iluze o tom, co vás očekává
v kněžském stavu. Hodláte-li si nadcházet lidi, kteří mají moc, stihne vás
docela jistě věčné zatracení. Možná že získáte jmění, ale bude to na újmu
chudých, budete muset ohýbat záda před podprefektem, starostou a před každým,
kdo něco znamená, a sloužit jejich vášním: takové chování, jemuž se ve světě
říká umění žít, ve světském povolání nevylučuje možnost věčné spásy; ale v našem
stavu to znamená rozhodnout se pro štěstí buď na tomto, nebo na onom světě;
není střední cesty. Jděte, milý příteli, uvažte vše, vraťte se za tři dny a pak
mi dáte definitivní odpověď. K své bolesti vidím na dně vaší povahy temnou
vášeň, která mi prozrazuje něco jiného než zdrženlivost a naprosté odříkání se
pozemských statků, jež má zapotřebí kněz; slibuji si mnoho od vašeho ducha, ale
dovolte, abych vám řekl,“ dodal dobrý kněz se slzami v očích, „že stanete-li se
knězem, budu mít obavy o spásu vaší duše.“</p>

<p class="e-bookprozatext">Julián se styděl za své pohnutí; poprvé v životě
cítil, že ho někdo miluje. Plakal štěstím a šel slzy ukrýt do velkých lesů
táhnoucích se nad městem.</p>

<p class="e-bookprozatext">„Nač je to všechno?“ otázal se konečně sám sebe.
„Cítím, že bych dal stokrát život za toho dobrého faráře Chélana, a přece mi
právě dokázal, že jsem docela obyčejný hlupák. Musím klamat především jeho, ale
on do mne dobře vidí. Tou tajnou vášní, o níž mluvil, je můj úmysl udělat kariéru.
Nepokládá mne za hodna, abych se stal knězem, a to ve chvíli, kdy jsem se
domníval, že odmítnutím ročního důchodu padesáti louisdorů jsem ho přesvědčil,
že jsem vzorem zbožnosti a povolán k tomu, abych byl dobrým knězem.</p>

<p class="e-bookprozatext">Příště,“ pokračoval Julián, „se budu spoléhat jen na
ty stránky své povahy, které jsem vyzkoušel. Kdo by řekl, že se tak snadno
rozpláču, že budu milovat někoho, kdo mi dokáže, že jsem hlupák?“</p>

<p class="e-bookprozatext">Za tři dny Julián našel výmluvu, která mu měla
napadnout hned první den; byla to pomluva, ale co na tom? Po dlouhém váhání se
faráři přiznal, že důvod, který mu nemůže prozradit, poněvadž by uškodil někomu
třetímu, ho hned zpočátku přiměl k tomu, aby Elisinu nabídku odmítl. To
znamenalo, že byl v pochybnostech o Elisině mravnosti. Farář postřehl v Juliánově
jednání světský temperament, docela odlišný od zápalu, kterým měl být prodchnut
nastávající kněz.</p>

<p class="e-bookprozatext">„Příteli,“ pravil mu konečně, „buďte raději dobrým,
ctihodným a vzdělaným venkovanem než knězem bez vnitřní nutnosti.“ Julián
odpověděl na tyto nové výstrahy velmi dobře; našel slova, jichž by byl užil
nadšený mladý bohoslovec; ale přece v přízvuku, s nímž je pronesl, a ve špatně
skrývaném žáru očí bylo něco, co otce Chélana velmi znepokojovalo.</p>

<p class="e-bookprozatext">Není proto třeba se příliš obávat o Juliánovu budoucnost;
vymýšlel dokonale slova lstivého a opatrného pokrytectví. To na jeho věk
stačilo. Na jeho hlasu a pohybech bylo znát, že žil dosud mezi venkovany;
nesetkal se ještě s velkými vzory. Teprve později, jakmile se dostal do styku s
mistry pokrytectví, napodobil obdivuhodně rychle jejich chování i řeč.</p>

<p class="e-bookprozatext">Paní de Rênal se divila, že její komorná nedává najevo
větší radost nad nedávným zbohatnutím; viděla, že ustavičně chodí k panu faráři
a vrací se od něho se slzami v očích; konečně jí Elisa pověděla o tom, že by se
chtěla vdát za Juliána.</p>

<p class="e-bookprozatext">Paní de Rênal měla pocit, jako by onemocněla; měla
jakousi horečku a nemohla spát: bylo jí lépe, jen když u sebe viděla komornou
anebo Juliána. Myslila stále jen na ně a na štěstí, jež najdou v manželství,
malovala si svůdnými barvami jejich chudou domácnost, odkázanou na příjem asi
tisíce franků ročně. Julián by se mohl docela dobře stát advokátem v okresním
městě Bray, vzdáleném dvě míle od Verrières; pak by ho mohla občas vídat.</p>

<p class="e-bookprozatext">Paní de Rênal myslila skutečně, že se zblázní; řekla o
tom svému muži a nakonec se opravdu roznemohla. Téhož večera si všimla, že
komorná ji obsluhuje a přitom pláče. Rázem se jí Elisa zprotivila; osopila se
na ni, ale hned se jí zase omluvila. Elisa se rozplakala ještě víc, řekla, že
dovolí-li její paní, vypoví jí všechno své neštěstí.</p>

<p class="e-bookprozatext">„Vyprávějte,“ odpověděla paní de Rênal.</p>

<p class="e-bookprozatext">„Ach milostivá paní, on mě nechce. Zlí lidé mě asi u něho
pomluvili a on jim věří.“</p>

<p class="e-bookprozatext">„Kdo vás nechce?“ vypravila ze sebe paní de Rênal.</p>

<p class="e-bookprozatext">„Ale kdo jiný, milostivá paní, než pan Julián?“
odvětila komorná vzlykajíc. „Ani pan farář nemohl s ním nic pořídit, ačkoliv mu
domlouval, že nemá odmítat počestné děvče jenom proto, že bylo komornou. Vždyť
Juliánův otec je také pouze tesařem, a jak si vydělával pan Julián na živobytí,
než přišel k milostivé paní?“</p>

<p class="e-bookprozatext">Paní de Rênal již neposlouchala; přílišné štěstí ji
téměř zbavilo schopnosti myslet. Elisa ji musela několikrát ujistit, že Julián
odmítl tak rozhodně, že jiné, rozumnější rozhodnutí již učinit nemůže.</p>

<p class="e-bookprozatext">„Učiním přesto ještě jeden pokus,“ pravila komorné,
„promluvím s panem Juliánem.“</p>

<p class="e-bookprozatext">Druhého dne po snídani si paní de Rênal popřála
slastnou rozkoš, že přimlouvajíc se za svou sokyni, viděla, jak Julián po celou
hodinu odmítá ruku a jmění Elisino.</p>

<p class="e-bookprozatext">Ponenáhlu zanechával Julián svých odměřených odpovědí
a nakonec odpovídal duchaplně na rozumné výklady paní de Rênal. Nemohla odolat
přívalu štěstí, který po tolika dnech zoufalství naplnil její duši. Omdlela.
Když jí bylo opět lépe a byla opět ve svém pokoji, přála si zůstat sama. Divila
se sama sobě.</p>

<p class="e-bookprozatext">„Miluji snad Juliána?“ tázala se.</p>

<p class="e-bookprozatext">Tento objev, který by jí byl v každém jiném okamžiku
připravil výčitky svědomí a byl příčinou hlubokého rozechvění, připadal jí nyní
jenom jako zvláštní podívaná, která jako by se jí netýkala. Tím, co právě
prožila, byla její duše vyčerpána a její citlivost byla přehlušena vášní.</p>

<p class="e-bookprozatext">Paní de Rênal chtěla pracovat, ale brzy nad prací
usnula. Když procitla, nebyla polekána tak, jak by měla být. Byla příliš
šťastna, aby se z něčeho obviňovala. Ta dobrá, naivní a nevinná žena, která
prožila život v malém městě, se nenutila nikdy k sentimentalitě, zakoušela-li
nějaký nový pocit nebo stihlo-li ji nějaké neštěstí. Do Juliánova příchodu byla
cele zabrána do práce, která je na venkově údělem dobré hospodyně, a viděla ve
vášních to, co vidíme v loterii: nepochybný podvod a štěstí, za nímž se ženou
jenom blázni.</p>

<p class="e-bookprozatext">Zvonilo k obědu; paní de Rênal se začervenala, když
poznala podle hlasu, že přichází Julián s dětmi. Od té doby, co milovala, byla
poněkud obratnější, a proto, aby vysvětlila své zardění, stěžovala si na hrozné
bolení hlavy.</p>

<p class="e-bookprozatext">„No prosím, takové jsou všechny ženy,“ odpověděl jí s hrubým
smíchem pan de Rênal. „Vždy není něco na jejich mechanismu v pořádku!“</p>

<p class="e-bookprozatext">Ačkoliv paní de Rênal byla takovým vtipům zvyklá,
přece jen ji urazil jeho tón. Aby přišla na jiné myšlenky, pohlédla na Juliána;
kdyby byl býval nejohyzdnějším člověkem, byl by se jí v té chvíli líbil.</p>

<p class="e-bookprozatext">Pan de Rênal se snažil napodobovat dvorské zvyky, a proto
se hned v prvních krásných jarních dnech usadil ve Vergy, je to vesnice
proslulá tragickým osudem Gabrieliným.<a href="../Text/cerveny_a_cerny_082.html#_ftn3" title="" class="pcalibre pcalibre1" id="_ftnref3"><span class="msofootnotereference"><span class="calibre18"><span class="msofootnotereference"><span class="calibre12">[3]</span></span></span></span></a>
Několik set kroků od velmi malebných zřícenin starobylého gotického chrámu měl
pan de Rênal starý zámek se čtyřmi věžemi a zahradou, která byla napodobením
zahrady v Tuileriích; byly v ní řady zimostrázových keřů a kaštanové aleje,
které dával dvakrát do roka ořezávat. Přilehlé pole osázené jabloněmi sloužilo
k procházkám. Na konci sadu bylo osm nebo devět nádherných ořechů; jejich ohromné
koruny se zvedaly do výšky snad osmdesáti stop.</p>

<p class="e-bookprozatext">„Každý z těch prokletých ořechů,“ říkal pan de Rênal,
když se jim žena obdivovala, „mě stojí úrodu z půl jitra pole; v takovém stínu
se nemůže dařit obilí.“</p>

<p class="e-bookprozatext">Tentokrát jí na venkově připadalo vše docela jiné.
Její obdiv přecházel až v nadšení. Cit, který prožívala, jí vnukal nápady a odhodlání.
Druhého dne po příchodu do Vergy, když se pan de Rênal v úřední záležitosti vrátil
do města, najala paní de Rênal na své útraty dělníky. Julián ji přivedl na
myšlenku, aby dala zřídit pískem vysypanou stezku, která by se vinula zahradou
až pod velké ořechy, aby se děti mohly hned zrána procházet a neurousaly si
střevíce. S uskutečňováním této myšlenky se započalo ani ne za čtyřiadvacet
hodin od jejího vzniku. Paní de Rênal a Julián strávili vesele celý den tím, že
řídili dělníky při práci.</p>

<p class="e-bookprozatext">Když se verrièreský starosta vrátil z města, byl novou
cestou velmi překvapen. Paní de Rênal byla překvapena zase jeho příchodem;
zapomněla, že je na světě. Celé dva měsíce vytýkal ženě její smělost: provedla
tak závažnou <span class="e-bookdejapoznamkychar">změnu,</span> aniž se ho
otázala na radu; jedinou útěchou mu bylo, že ji paní de Rênal provedla na své
útraty.</p>

<p class="e-bookprozatext">Celé dny běhala s dětmi po zahradě a chytala s nimi
motýly. Udělala z bílého gázu velké sítě, do kterých chytali ubohá <span class="e-bookdejapoznamkychar"><span class="calibre19">lepidoptera</span></span><b class="calibre10"><i class="calibre16">.</i></b>
Tomu cizímu názvu se naučila paní de Rênal od Juliána. Objednala z Besançonu
krásné dílo pana Godarda a Julián jí vyprávěl o podivném životě těch ubohých
tvorů.</p>

<p class="e-bookprozatext">Připichovali je nemilosrdně špendlíky do velké
čtyřhranné krabice, kterou také Julián k tomu účelu upravil.</p>

<p class="e-bookprozatext">Konečně měli paní de Rênal a Julián látku k rozmluvě;
nebyl už vystaven hrozným mukám, jež mu působily chvíle mlčení.</p>

<p class="e-bookprozatext">Mluvili spolu stále s největším zájmem, ačkoliv
hovořili vždy o velmi prostých věcech. Ten čilý, veselý život se všem líbil;
jenom slečna Elisa si stěžovala, že má mnoho práce. „Ani v masopustu,“ říkala,
„když byl ve Verrières ples, nevěnovala paní de Rênal takovou péči své toaletě;
převléká se dvakrát až třikrát denně.“</p>

<p class="e-bookprozatext">Nechceme nikomu stranit, a proto nezapřeme, že paní de
Rênal, jež měla nádhernou pleť, nosila s oblibou šaty, které nechávaly její
paže a hruď hluboko obnažené. Měla velmi krásnou postavu, slušelo jí to tedy
znamenitě.</p>

<p class="e-bookprozatext"><b class="calibre10"><i class="calibre16">„</i></b><span class="e-bookdejapoznamkychar">Nikdy
jste nebyla tak mladá</span>, milostivá paní,“ říkali jí její verrièreští
přátelé, kteří přicházeli do Vergy na oběd. (Tak se to v tom kraji říká.)</p>

<p class="e-bookprozatext">Vypadá to snad nepravděpodobně, ale paní de Rênal
opravdu neměla zvláštní úmysl, když věnovala tolik péče zevnějšku. Těšilo ji
to, a aniž nad tím nějak uvažovala, po celý čas, který netrávila s dětmi a s Juliánem
v honbě za motýly, zabývala se s Elisou úpravou nových šatů. Příčinou jejího
jediného zájezdu do Verrières bylo přání nakoupit nějaké nové letní šaty, které
právě přivezli z Mylhúz.</p>

<p class="e-bookprozatext">Při té příležitosti přivezla s sebou svoji mladou
příbuznou. Po svém sňatku se paní de Rênal ponenáhlu spřátelila s paní Dervillovou,
bývalou družkou z kláštera <span class="e-bookdejapoznamkychar">Srdce Ježíšova</span><b class="calibre10"><i class="calibre16">.</i></b></p>

<p class="e-bookprozatext">Paní Dervillová se velmi smávala, jak říkala,
ztřeštěným nápadům své sestřenice. „Kdybych byla sama, něco takového by mi vůbec
nenapadlo,“ říkávala. Za ty nenadálé nápady, které by se v Paříži pokládaly za
vtipné, se paní de Rênal před svým mužem styděla: zdály se jí hloupé; ale
přítomnost paní Dervillové jí dodávala odvahy. Nejprve se jí svěřovala ostýchavě;
když byly obě dámy dlouho o samotě, ožívala paní de Rênal a dlouhé samotářské
dopoledne ubíhalo oběma rozveseleným přítelkyním jako okamžik. Tentokrát si
moudrá paní Dervillová už cestou povšimla toho, že její sestřenice není sice
tak veselá, ale že je mnohem šťastnější.</p>

<p class="e-bookprozatext">Julián žil od počátku svého pobytu na venkově jako
pravé dítě; honba za motýly ho činila tak šťastným jako jeho žáky. Po dlouhé
době stísněnosti a vypočítavé neupřímnosti byl zde sám, nestřežen, a poněvadž
vycítil, že se paní de Rênal nemusí bát, oddával se v nejkrásnější horské
krajině radosti ze života, která v tom věku bývá tak mocná.</p>

<p class="e-bookprozatext">Julián cítil hned od příjezdu paní Dervillové, že je
mu nakloněna; ukázal jí hned vyhlídku, kterou mají na konci aleje pod velkými
ořechy; skutečně se vyrovná všemu, co mohou Švýcary a italská jezera poskytnout
nejkrásnějšího, ba je možná ještě krásnější. Vystoupí-li se po srázném svahu,
který počíná několik kroků odtud, dospěje se brzy k propastem lemovaným dubovými
lesy, jež se táhnou skoro až k řece. Na vrcholy těch příkrých skal vodil šťastný
a svobodný Julián obě přítelkyně, cítil se jakoby králem domu a těšil se z obdivu,
který v nich vzbuzovala nádherná vyhlídka.</p>

<p class="e-bookprozatext">„Připadá mi to jako Mozartova hudba,“ pravila paní
Dervillová.</p>

<p class="e-bookprozatext">Závist bratří a přítomnost despotického a mrzutého
otce znechutily Juliánovi krajinu kolem Verrières. Ve Vergy nenalézal ty trpké
vzpomínky, poprvé v životě neměl kolem sebe nepřátele. Když byl pan de Rênal v městě,
což se stávalo často, odvažoval se číst; dosud čítával jenom v noci a k tomu
ještě pečlivě skrýval lampu v převráceném květináči; nyní se mohl v noci
oddávat spánku; ve dne ve volných hodinách chodil na skály s jedinou knihou,
která udávala směrnice jeho chování a byla předmětem jeho nadšení. Nalézal v ní
štěstí, vzrušení a útěchu ve chvílích sklíčenosti.</p>

<p class="e-bookprozatext">Některé Napoleonovy výroky o ženách a jeho úvahy o románech,
jež za jeho vlády byly v módě, přivedly Juliána tehdy poprvé na některé
myšlenky, o nichž by byl každý jiný mladík jeho věku už dávno uvažoval.</p>

<p class="e-bookprozatext">Nastala velká vedra. Večery trávili obyčejně pod ohromnou
lipou, několik kroků od domu. Byla tam hluboká tma. Jednoho večera mluvil
Julián s velkým zápalem a oddával se radosti z toho, že dovede tak dobře mluvit
ve společnosti mladých žen; při pohybu rukou se dotkl ruky paní de Rênal jíž se
opírala o lenoch dřevěné zahradní židle.</p>

<p class="e-bookprozatext">Paní de Rênal rychle ruku odtáhla, ale Juliánovi
probleskla hlavou myšlenka, že je jeho <span class="e-bookdejapoznamkychar">povinností</span>
dosíci toho, aby neodtahovala ruku, když se jí dotkne. Myšlenka, že musí splnit
povinnost, a pocit, že by se zesměšnil nebo že by ho to ponížilo, kdyby
nedosáhl toho, co si umínil, udusila ihned v jeho srdci všechno štěstí.</p>

</div>
</body>
</html>