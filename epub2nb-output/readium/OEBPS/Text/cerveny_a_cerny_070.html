<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">34.<br class="calibre14"/>
Moudrý muž</h2>


<p class="e-bookdopiskurzivaodstredu">Prefekt si při projížďce na koni řekl: Proč
bych nemohl být ministrem, předsedou státní rady, vévodou? Válku bych vedl
takhle… Tak bych mohl pozavírat všechny novotáře…</p>

<p class="e-bookdopisdopravamensi">— Globe</p>

<p class="e-bookprozatextbezpredsazeniprvradku">Žádný rozumný důvod nedokáže zničit,
co deset let příjemného snění vybudovalo. Markýz uznával, že není rozumné
hněvat se, ale nemohl se odhodlat k tomu, aby odpustil. „Kdyby tak Julián při
nějaké nehodě zemřel,“ říkal si někdy… Jeho sklíčená mysl nalézala trochu
útěchy v tom, že si vymýšlela nejnesmyslnější přeludy, které paralyzovaly vliv
rozumných úvah abbé Pirarda. Tak uplynul měsíc a vyjednávání ještě nepokročilo.</p>

<p class="e-bookprozatext">V této rodinné záležitosti právě tak jako někdy v záležitostech
politických míval markýz skvělé nápady, jež ho po tři dny uváděly v nadšení.
Pak se mu však opět jeho plán omrzel, poněvadž se zakládal na rozumných
důvodech; a důvody nacházely v jeho očích milost jenom potud, pokud podpíraly
jeho oblíbený plán. Tři dny pracoval se zápalem a nadšením básníka, aby přivedl
věci k určitému bodu. Ale příští den už na to nemyslil.</p>

<p class="e-bookprozatext">Zprvu Julián nechápal markýzovu liknavost, ale po
několika týdnech počal tušit, že se markýz ještě nerozhodl.</p>

<p class="e-bookprozatext">Paní de la Mole a ostatní obyvatelé domu se domnívali,
že Julián cestuje po venkově, aby dohlédl na správu statků; ve skutečnosti se
však skrýval na faře abbé Pirarda a s Matyldou se vídal skoro denně. Matylda
trávila každé ráno hodinu u otce, ale někdy celé týdny vůbec nepromluvili o věci,
na niž oba stále myslili.“</p>

<p class="e-bookodsazeniodstavceza">„Nechci vědět, kde je ten člověk,“ řekl jí
jednoho dne markýz. „Pošlete mu tento dopis.“ Matylda četla:</p>

<p class="e-bookdopiskurziva">Mé statky v Languedoku vynášejí 20.600 franků.
Dávám z nich 10.600 franků své dceři a 10.000 franků Juliánu Sorelovi. Samozřejmě
dávám jim i ty statky. Řekněte notáři, aby vyhotovil dvě darovací listiny,
každou zvlášť, a aby mi je zítra přinesl. Pak přestanou mezi námi všechny další
styky. Ach, pane Soreli, toho bych se nebyl nadál!</p>

<p class="e-bookdopiskurziva1">Markýz DE LA
MOLE</p>

<p class="e-bookodsazeniodstavcepred">„Děkuji vám mnohokrát,“ řekla Matylda
radostně. „Usadíme se v aiguillonském zámku, mezi Agenem a Marmandem. Je prý
tam krásně jako v Itálii.“</p>

<p class="e-bookprozatext">Julián byl tímto darem velmi překvapen. Nebyl už tím
přísným a chladným člověkem, jak jsme ho poznali. Osud jeho syna zabíral již
nyní všechny jeho myšlenky. To neočekávané jmění, dosti značné pro tak chudého
člověka, probudilo jeho ctižádost. Najednou viděl, že má dohromady se svou
ženou 36.000 franků ročního důchodu. U Matyldy všechny ostatní city zanikaly ve
zbožňování manžela, jak hrdě nazývala Juliána. Její jedinou ctižádostí bylo,
aby byl veřejně prohlášen jejich sňatek. Stále si dokazovala, že jednala velmi
moudře, když svůj osud připoutala k osudu tak vynikajícího člověka. Osobních
předností si cení nade vše.</p>

<p class="e-bookprozatext"><span class="calibre19">Skoro ustavičná
Juliánova nepřítomnost, množství různých starostí a to, že zpravidla neměli
mnoho času k hovoru o lásce, to všechno dovršilo dobrý účinek moudré politiky,
na niž Julián kdysi připadl.</span></p>

<p class="e-bookprozatext">Matylda konečně pozbyla trpělivosti, že se tak málo
vidí s mužem, kterého už opravdu milovala.</p>

<p class="e-bookprozatext1">Jednou v mrzuté náladě
napsala otci a začala svůj dopis jako Othello…</p>

<p class="e-bookdopiskurziva">Že jsem dala Juliánovi přednost před výhodami, jež
společnost nabízí dceři pana markýze de la Mole, to má volba dokazuje dostatečně.
Radosti, jaké poskytuje vysoké společenské postavení, a malicherná ješitnost
pro mne nic neznamenají. Bude tomu brzy šest neděl, co žiji odloučena od svého
manžela. Tím jsem dost prokázala svou úctu k Vám. Před příštím čtvrtkem odejdu
z otcovského domu. Vaší štědrostí jsme získali jmění. Nikdo nezná mé tajemství
kromě ctihodného abbé Pirarda. Půjdu k němu; oddá nás a za hodinu po obřadu
budeme na cestě do Languedoku a ukážeme se v Paříži, jen když to nařídíte. Ale
bolí mě, že z toho vzejdou zlomyslné vtipy, namířené proti mně a proti Vám.
Nepřinutí nakonec vtipy hloupých lidí našeho milého Norberta, aby vyvolal spor
s Juliánem? V tom případě bych neměla nad Juliánem žádnou moc; znám ho.
Probudil by se v něm odbojný plebejec. Zapřísahám Vás na kolenou, otče, abyste
se příští čtvrtek zúčastnil mé svatby v kostele abbé Pirarda! Tím zmírníte
zlomyslnost klepů a zabezpečíte život svého jediného syna a život mého manžela
atd. atd.</p>

<p class="e-bookprozatext2">Tento list přivedl markýze
do těžké situace. Musel se konečně <span class="e-bookdejapoznamkychar">rozhodnout</span><i class="calibre16">.</i>
Všechny jeho drobné zvyky, všichni jeho obvyklí přátelé pozbyli svého vlivu.</p>

<p class="e-bookprozatext"><span class="calibre17">V té zvláštní
situaci nabyly u něho opět vrchu ty základní rysy jeho povahy, které měly původ
v událostech jeho mládí. Strasti emigrace učinily z něho člověka obdařeného
obrazností. Po dvou letech života v nesmírném bohatství a ve vší dvorské slávě
a přízni uvrhl ho rok 1790 do hrozných strastí emigrace. Tvrdá škola změnila
duši dvaadvacetiletého mladíka. Jeho nynější bohatství bylo mu pouze prostředím,
v němž žil, ale nebyl jím ovládán. Ale táž obraznost, která uchránila jeho duši
před zhoubným vlivem zlata, byla příčinou jeho pošetilého přání vidět svou
dceru ozdobenou vznešeným titulem.</span></p>

<p class="e-bookprozatext">Za uplynulých šest neděl chtěl markýz ve chvilkovém
rozmaru učinit z Juliána bohatého muže. Chudoba se mu zdála potupou, zneuctěním
pro něho, markýze de la Mole, a nemožnou u manžela jeho dcery; proto plýtval
penězi. Druhého dne se jeho obraznost dala jiným směrem. Domníval se, že Julián
porozumí němé mluvě jeho štědrosti, že změní jméno, uchýlí se do Ameriky a napíše
Matyldě, že je pro ni mrtev… Pan de la Mole si představoval, že Julián ten
dopis již napsal, a uvažoval, jaký bude mít účinek na povahu jeho dcery…</p>

<p class="e-bookprozatext">Toho dne, kdy byl ze svých dětinských snů vytržen <span class="e-bookdejapoznamkychar">skutečným</span> Matyldiným dopisem, snil o tom,
že připraví Juliánovi skvělou budoucnost, ačkoliv předtím dlouho pomýšlel na
to, že ho zabije anebo ho dá odstranit. Propůjčil mu v duchu jméno podle
jednoho ze svých statků; a proč by mu nemohl přenechat svůj titul paira? Jeho
tchán, pan vévoda Chaulnes, mluvil s ním už několikrát od té doby, co jeho
jediný syn padl ve Španělsku, o tom, že by svůj titul postoupil Norbertovi…</p>

<p class="e-bookprozatext">„Nelze upřít Juliánovi neobyčejnou obratnost v jednání,
smělost, ba i <span class="e-bookdejapoznamkychar">skvělého ducha</span><i class="calibre16">…“</i>
řekl si markýz. „Ale na dně jeho povahy je něco strašného. Tím dojmem působí na
všechny, něco v tom tedy opravdu je.“ (Čím nesnadněji bylo lze to něco postihnout,
tím více se toho představivá duše starého markýze hrozila.)</p>

<p class="e-bookprozatext">„Matylda mi to kdysi velice dobře napsala (v jednom
nedokončeném dopise): ‚Julián se nepřidružil k žádnému salónu, k žádné straně.‘
Nijak se také proti mně nezajistil, opustím-li ho, nikdo se ho nezastane… Ale
je to z neznalosti nynějšího stavu společnosti?… Několikrát jsem mu řekl: ,O
nic se nelze bezpečně a úspěšně ucházet bez pomoci salónů.‘</p>

<p class="e-bookprozatext">Ne, nemá nic z obratnosti a zchytralosti prokurátora,
který nepropase ani jedinou minutu, ani jedinou příležitost. Není to povaha
rázu Ludvíka XI. A přece má zásady, které jsou pravým opakem šlechetnosti… Nevyznám
se v tom… Připomíná si snad ty zásady proto, aby brzdily jeho vášně?</p>

<p class="e-bookprozatext">Ostatně jedna věc je jasná: nestrpí pohrdání; podle
toho se zařídím.</p>

<p class="e-bookprozatext">Nezná úctu k šlechtictví, to je pravda. Neváží si nás
z vrozeného pudu… To je chyba. Ale vlastně obyčejný seminarista by měl toužit
po dvou věcech: po požitcích a po penězích. On je docela jiný. Nemůže za nic na
světě snést pohrdání.“</p>

<p class="e-bookprozatext">Dopis jeho dcery ho nutil k nějakému rozhodnutí.
„Hlavní otázka vlastně je: Nezašel Julián ve své smělosti tak daleko, že se
začal mé dceři dvořit jen proto, že ví, že ji nade vše miluji a že mám sto
tisíc ročního důchodu?</p>

<p class="e-bookprozatext">Matylda tvrdí, že to není pravda… Ne, pane Juliáne,
zde si nenechám nic namluvit.</p>

<p class="e-bookprozatext">Šlo tu opravdu o pravou, nepředvídanou lásku, nebo o obyčejnou
touhu vyšinout se k dobrému postavení? Matylda mě prohlédla. Cítila hned, že
toto podezření by ho mohlo u mne znemožnit. Odtud její přiznání: ona ho začala
milovat první…</p>

<p class="e-bookprozatext">Mohla se dívka tak hrdé povahy zapomenout tak, aby mu
zřejmě nadcházela?… Stisknout mu večer v zahradě ruku! Jak je to sprosté! Jako
kdyby nebyla měla spoustu méně neslušných prostředků, aby mu dala najevo svou
přízeň.</p>

<p class="e-bookodsazeniodstavceza"><span class="e-bookdejapoznamkychar"><span class="calibre19">Kdo se omlouvá, obviňuje se</span></span><i class="calibre16"><span class="calibre19">;</span></i><span class="calibre19">
nedůvěřuji Matyldě…“ Toho dne docházel markýz ve svých úvahách k určitějším
závěrům než obyčejně. Ale zvyk zvítězil a rozhodl se, že musí získat čas a dceři
napsat. Neboť v paláci de la Mole si z jednoho konce domu do druhého
dopisovali. Pan de la Mole se neodvažoval s dcerou diskutovat a odporovat jí.
Bál se, že by celou záležitost ukončil náhlou ústupností.</span></p>

<p class="e-bookprozatext">DOPIS</p>

<p class="e-bookdopiskurziva">Chraňte se dopustit nových ztřeštěností. Přikládám
diplom husarského nadporučíka pro pana Juliána Sorela de la Vernaye. Vidíte, co
všechno pro něho dělám. Neodporujte mi, nevyptávejte se mě. Ať odjede do
čtyřiadvaceti hodin a přihlásí se ve Štrasburku u svého pluku. Přikládám
poukázku splatnou u mého bankéře. Žádám, abyste mě poslechli.</p>

<p class="e-bookprozatext3">Láska a radost Matyldina neměla mezí. Chtěla užít svého
vítězství, a proto odpověděla okamžitě:</p>

<p class="e-bookdopiskurziva">Pan de la Vernaye by se Vám vrhl z vděčnosti k nohám,
kdyby věděl vše, co jste pro něho udělal. Ale při vší své velkodušnosti zapomněl
můj otec na mne. Čest Vaší dcery je ohrožena. Nějaká indiskrétnost ji může
navždy pošpinit, a to by nenapravilo ani dvacet tisíc tolarů ročního důchodu.
Diplom pošlu panu de la Vernaye pouze pod tou podmínkou, že mi dáte slovo, že
bude příští měsíc veřejně slaven sňatek ve Villequieru. Brzy po té době, a prosím
snažně, abyste ji nepřekročil, bude se Vaše dcera moci objevit ve společnosti
pouze s jménem paní de la Vernaye. Jak Vám děkuji, drahý otče, že jste mě
zachránil před jménem Sorelová atd. atd.</p>

<p class="e-bookprozatext3">Odpověď zněla proti všemu očekávání takto:</p>

<p class="e-bookdopiskurziva">Poslechněte, nebo všechno odvolám. Mějte se na
pozoru, nerozumné děvče. Neznám ještě Vašeho Juliána a Vy sama ho znáte ještě
méně než já. Nechť odjede do Štrasburku a snaží se tam pořádně chovat. Za
čtrnáct dní se dovíte mé rozhodnutí.“</p>

<p class="e-bookdopiskurziva">Tato pevná odpověď Matyldu překvapila. <span class="e-bookdejapoznamkychar"><span class="calibre11">„Neznám Juliána.“</span></span>
Zamyslila se nad těmi slovy, ale brzy se oddala nejkouzelnějším iluzím; věřila,
že jsou pravdivé. „Můj Julián se dosud nevžil do úzké, malicherné <span class="e-bookdejapoznamkychar"><span class="calibre11">šablony </span></span>salónů
a otec nevěří v jeho převahu právě pro ty skutečnosti, které ji dokazují…</p>

<p class="e-bookdopiskurziva">Nepodrobím-li se však jeho chvilkové náladě, může
dojít k veřejné roztržce. Skandál by snížil mé postavení ve společnosti a mohlo
by se stát, že bych se Juliánovi méně líbila. Roztržka s otcem… to by znamenalo
deset roků chudoby. Jen velké bohatství mě může uchránit před posměšky za to,
že jsem si zvolila manžela jen pro jeho vynikající vlastnosti. Budu-li žít
daleko od otce, může na mne v jeho věku zapomenout… Norbert se ožení s roztomilou
a prohnanou ženou: Ludvíka XIV. ještě v jeho stáří okouzlila vévodkyně
Burgundská.</p>

<p class="e-bookprozatext2">Rozhodla se, že poslechne,
ale chránila se dát otcův dopis Juliánovi přečíst. Při své prudké povaze by se
byl mohl dopustit nějaké hlouposti.</p>

<p class="e-bookprozatext">Když mu donesla večer zprávu, že je husarským
nadporučíkem, měl z toho nesmírnou radost. Můžeme si ji lehce představit při
jeho ctižádostivé povaze a vášnivé lásce, kterou nyní miloval svého syna. Změna
jména ho velmi překvapila.</p>

<p class="e-bookprozatext"><span class="calibre19">„Můj román je
vlastně u konce,“ pomyslil si, „a všechna zásluha náleží jedině mně. Podařilo
se mi vzbudit lásku v té pyšné bytosti,“ řekl si hledě na Matyldu. „Její otec
nemůže žít bez ní a ona beze mne.“</span></p>

</div>
</body>
</html>