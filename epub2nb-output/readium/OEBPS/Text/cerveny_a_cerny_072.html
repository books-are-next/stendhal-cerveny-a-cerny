<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_72">36.<br class="calibre14"/>
Smutné podrobnosti</h2>

<p class="e-bookdopiskurzivaodstredu">Nečekejte ode mne slabost. Pomstil jsem se.
Zasluhuji smrt a zde mne máte. Modlete se za mou duši.</p>

<p class="e-bookdopisdopravamensi">— SCHILLER</p>

<p class="e-bookprozatextbezpredsazeniprvradku">Julián zůstal bez hnutí, nevěděl,
co se kolem něho děje. Když se zase trochu vzpamatoval, viděl, že všichni věřící
utíkají z kostela; kněz odešel od oltáře. Julián šel pomalu za několika ženami,
které s křikem před ním prchaly. Jedna žena, která chtěla utéci rychleji než
ostatní, do něho prudce strčila, takže upadl. Nohy se mu zapletly do židle
převržené davem. Když vstával, cítil, že ho kdosi chytil za krk. Byl to četník
v parádní uniformě; zatýkal ho. Julián bezděky sáhl po pistolích, ale druhý
četník ho uchopil za ruce.</p>

<p class="e-bookprozatext">Odvedli ho do vězení. Vešli do cely, dali mu na ruce
pouta a nechali ho o samotě; dveře se za ním zavřely na dva západy. To vše se
odehrálo velmi rychle a Julián si to ani neuvědomoval.</p>

<p class="e-bookprozatext">Když se vzpamatoval, řekl hlasitě: „Na mou věru, všemu
je konec… Za čtrnáct dnů gilotina… anebo se zabít sám do té doby.“ Dále myslit
nemohl; bylo mu, jako by mu někdo vší silou svíral hlavu. Rozhlédl se kolem
sebe, zdali ho někdo nedrží. Za nějakou chvíli tvrdě usnul.</p>

<p class="e-bookprozatext">Paní de Rênal nebyla raněna smrtelně. První kulka jí
prostřelila klobouk; právě když se obrátila, vyšla druhá rána. Náboj ji zasáhl
do ramene, roztříštil ramenní kost a kupodivu odrazil se od ní ke gotickému
sloupu, z něhož urazil velký kus kamene.</p>

<p class="e-bookprozatext">Když jí chirurg, důvěryhodný muž, po dlouhém a bolestném
ošetření řekl: „Ručím za váš život jako za svůj,“ paní de Rênal zesmutněla.</p>

<p class="e-bookprozatext">Již dlouho upřímně toužila po smrti. Dopis panu de la
Mole, který na ní vynutil její nynější zpovědník, zasadil poslední ránu té bytosti
zkrušené dlouhým žalem. Příčinou jejího zármutku bylo odloučení od Juliána; ona
tomu říkala <span class="e-bookdejapoznamkychar">výčitky svědomí</span><i class="calibre16">.</i>
Její zpovědník, mladý, ctnostný a horlivý kněz, který teprve nedávno přijel z Dijonu,
ji brzy prohlédl.</p>

<p class="e-bookprozatext">„<span class="calibre17">Zemřít takto, ale
ne vlastní rukou, by přece nebylo hříchem,“ myslila si paní de Rênal. „Bůh mi
snad odpustí, že se těším na smrt.“ Neodvážila se dodat: „A zemřít Juliánovou rukou
by bylo pro mne nejvyšším štěstím.“</span></p>

<p class="e-bookprozatext">Sotva se zbavila lékaře a všech přátel, kteří k ní
přispěchali, dala zavolat komornou Elisu.</p>

<p class="e-bookprozatext">„Žalářník,“ řekla jí a silně se při tom zarděla, „je
krutý člověk. Bude ho bezpochyby týrat, aby se mi zavděčil… Ta myšlenka je mi
nesnesitelná. Nemohla byste jít jakoby z vlastního popudu k žalářníkovi a odevzdat
mu tento balíček s několika dukáty? Řekněte mu, že náboženství zakazuje trýznit
vězně… Nesmí ovšem o těch penězích nikomu říci.“ Této okolnosti děkoval Julián,
že s ním verrièreský žalářník nakládal lidsky. Byl to stále ještě ten dokonalý
byrokrat Noiroud, jemuž návštěva pana Apperta kdysi nahnala tolik strachu.</p>

<p class="e-bookprozatext">Do vězení se dostavil vyšetřující soudce.</p>

<p class="e-bookprozatext">„Vraždil jsem po předchozím uvážení,“ řekl mu Julián.
„Pistole jsem koupil a dal nabít u zdejšího puškaře. Článek 1342 trestního
zákona je jasný. Zasluhuji smrt a očekávám ji.“</p>

<p class="e-bookprozatext">Soudce užasl nad touto odpovědí. Chtěl mu klást ještě
více otázek, aby se obžalovaný ve svých odpovědích <span class="e-bookdejapoznamkychar">zapletl</span><i class="calibre16">.</i></p>

<p class="e-bookprozatext">„Ale nevidíte,“ řekl Julián s úsměvem, „že doznávám
svůj zločin tak dokonale, jak si jen můžete přát? Jděte, pane, kořist, kterou
pronásledujete, vám neujde. Budete mít to potěšení mě odsoudit. Prosím, abyste
mě ušetřil své přítomnosti.“</p>

<p class="e-bookodsazeniodstavceza">„Musím vykonat ještě jednu trapnou
povinnost,“ pomyslil si Julián. „Musím napsat slečně de la Mole.“</p>

<p class="e-bookdopiskurziva">Pomstil jsem se, <span class="calibre11">psal
jí</span>. Naneštěstí se mé jméno objeví v novinách, takže mi nebude dopřáno
odejít z tohoto světa jako neznámý. Za dva měsíce budu mrtev. Pomsta byla krutá
jako má bolest nad mým odloučením od Vás. Od této chvíle si zapovídám napsat
nebo vyslovit Vaše jméno. Nemluvte nikdy o mně, ani se svým synem: mlčení je
jedinou možností, jak mi můžete projevit úctu. Pro většinu lidí budu sprostým vrahem…
Dovolte mi, abych v tomto posledním okamžiku řekl pravdu: zapomenete na mne.
Tato katastrofa, o níž, radím Vám, nikdy nemluvte se žádným smrtelníkem, ukojí
na několik let Vaši romantičnost a zálibu v dobrodružství. Byla byste se hodila
mezi středověké hrdiny; dokažte, že máte jejich pevnou povahu. To, co se má
stát, musí být provedeno tajně a tak, abyste nebyla kompromitována. Žijte
nějakou dobu pod falešným jménem a nikomu se s ničím nesvěřujte. Budete-li však
nutně potřebovat přátelskou pomoc, obraťte se na abbé Pirarda.</p>

<p class="e-bookdopiskurziva">Nemluvte s nikým jiným, obzvláště ne s lidmi své
společenské třídy, jako je de Luz, de Caylus.</p>

<p class="e-bookdopiskurziva">Za rok po mé smrti se vdejte za pana de Croisenois;
prosím Vás o to, nařizuji Vám to jako Váš manžel. Nepište mi, neodpověděl bych.
Nejsem snad tak zlý jako Jago, ale pravím s ním<span class="calibre11">:
From this time forth I never will speak word</span>.<a href="../Text/cerveny_a_cerny_082.html#_ftn24" title="" class="pcalibre pcalibre1" id="_ftnref24"><span class="msofootnotereference"><span class="calibre18"><span class="msofootnotereference"><b class="calibre10"><span class="calibre12">[24]</span></b></span></span></span></a></p>

<p class="e-bookdopiskurziva">S nikým už nepromluvím a nikomu už nebudu psát; Vám
budou určena má poslední slova a mé poslední projevy obdivu.</p>

<p class="e-bookdopiskurziva1">J. S.</p>

<p class="e-bookodsazeniodstavcepred"><span class="calibre19">Teprve
když Julián dopis odeslal a trochu se vzpamatoval, poprvé si uvědomil, jak se
cítí nešťasten. To velké slovo „zemřu“ mu muselo postupně vyrvat ze srdce
všechny ctižádostivé naděje. Smrt sama o sobě mu nepřipadala <span class="e-bookdejapoznamkychar">hrozná</span><i class="calibre16">. </i>Celý jeho život byl jen dlouhou
přípravou k neštěstí a nikdy nezapomínal na to, které se pokládá za největší.</span></p>

<p class="e-bookprozatext">Řekl si: „A co kdybych se měl za dva měsíce bít s nějakým
proslulým šermířem, byl bych takový slaboch, že bych na to stále myslil a stále
se bál?“</p>

<p class="e-bookprozatext">Více než hodinu se pokoušel o to, aby se po té stránce
dobře poznal.</p>

<p class="e-bookprozatext">Když viděl konečně jasně do své duše a když viděl
pravdu před sebou tak zřetelně jako jeden ze sloupů ve svém vězení, začal
myslit na výčitky svědomí!</p>

<p class="e-bookprozatext">„Proč bych si měl něco vyčítat? Byl jsem krutě uražen;
zabil jsem, zasluhuji trest a to je všechno. Umírám, ale svůj účet s lidstvem
jsem vyrovnal. Nezanechávám nesplněné povinnosti, nejsem nikomu nic dlužen. Na
mé smrti není nic potupného, jedině její způsob. To ovšem v očích verrièreských
šosáků k mé hanbě úplně postačí. Ale co zasluhuje z duševního hlediska většího
pohrdání? Ostatně měl bych prostředek, jímž bych jim imponoval: až půjdu k popravišti,
mohl bych lidu házet peníze. Má památka ve spojení s představou <span class="e-bookdejapoznamkychar">zlata </span>by pro ně nabyla lesku.“</p>

<p class="e-bookprozatext">Po této úvaze, která se mu za minutu zdála zcela
správnou, si řekl: „Nemám již na světě co dělat“, a tvrdě usnul.</p>

<p class="e-bookprozatext">K deváté hodině večer ho vzbudil žalářník; přinášel mu
večeři.</p>

<p class="e-bookprozatext">„Co říkají ve Verrières?“</p>

<p class="e-bookprozatext">„Pane Juliáne, přísaha, kterou jsem složil před křížem
u královského soudu v den, kdy jsem byl dosazen na své místo, mě zavazuje
mlčet.“</p>

<p class="e-bookprozatext">Mlčel, ale neodcházel. Jeho sprosté pokrytectví
Juliána bavilo. „Musím ho,“ pomyslil si, „nechat hodně dlouho čekat na těch pět
franků, za něž mi chce prodat své svědomí.“</p>

<p class="e-bookprozatext">Když žalářník viděl, že Julián už bude po večeři a že
se ho dosud nepokusil podplatit, řekl falešně a sladce:</p>

<p class="e-bookprozatext">„Přátelství, které k vám chovám, pane Juliáne, mě nutí
mluvit, ačkoliv se říká, že je to proti zájmu spravedlnosti, poněvadž byste
podle toho mohl zařídit svou obhajobu… Pan Julián je přece dobrý člověk a bude
jistě potěšen, uslyší-li, že se paní de Rênal daří lépe.“</p>

<p class="e-bookprozatext">„Jak to? Ona není mrtva?“ zvolal Julián překvapeně.</p>

<p class="e-bookprozatext">„Cožpak jste to nevěděl?“ řekl žalářník s tupým
výrazem ve tváři, který se však brzy proměnil ve výraz blažené lakotnosti.
„Bylo by velmi spravedlivé, kdybyste dal něco lékaři, který podle zákona a spravedlnosti
neměl mluvit. Ale abych vám udělal radost, šel jsem sám k němu a on mi všechno
vypravoval…“</p>

<p class="e-bookprozatext">„Rána tedy není smrtelná,“ řekl mu Julián netrpělivě,
„ručíš mi za to svým životem?“</p>

<p class="e-bookprozatext">Žalářník, obr šest stop vysoký, dostal strach a couvl
ke dveřím. Julián viděl, že se touto cestou pravdu nedozví. Posadil se opět a hodil
Noiroudovi dukát.</p>

<p class="e-bookprozatext">Když Julián z dalšího vyprávění žalářníkova stále
určitěji poznával, že poranění paní de Rênal není smrtelné, cítil, že mu
stoupají slzy do očí.</p>

<p class="e-bookprozatext">„Odejděte!“ řekl náhle.</p>

<p class="e-bookprozatext">Žalářník poslechl. Sotvaže se zavřely dveře, Julián
zvolal: „Pane Bože, ona není mrtvá!“ Padl na kolena a hořce se rozplakal.</p>

<p class="e-bookprozatext">V této výsostné chvíli byl věřícím člověkem. „Co je mi
do pokrytectví kněží? Může něco ubrat na pravdivosti a vznešenosti Boha?“</p>

<p class="e-bookprozatext">Teprve teď počal Julián spáchaného zločinu litovat.
Byl by upadl v zoufalství, kdyby zvláštní shodou nebyl právě nyní ustal stav tělesného
podráždění a polovičního šílenství, v němž byl od svého odjezdu z Paříže do
Verrières.</p>

<p class="e-bookprozatext">Jeho slzy prýštily ze šlechetného pramene. Neměl
nejmenší pochybnosti o tom, že bude odsouzen k smrti.</p>

<p class="e-bookprozatext">„Ona tedy zůstane naživu!“ řekl si… „Bude žít, odpustí
mi a bude mě milovat…“</p>

<p class="e-bookprozatext">Druhého dne ráno ho žalářník probudil velmi pozdě.</p>

<p class="e-bookprozatext">„Musíte mít výborné nervy, pane Juliáne,“ řekl mu.
„Byl jsem zde již dvakrát, ale nechtěl jsem vás budit. Tu máte dvě láhve
výtečného vína, které vám posílá náš pan farář Maslon.“</p>

<p class="e-bookprozatext">„Cožpak ten lotr je ještě zde?“ zvolal Julián.</p>

<p class="e-bookprozatext">„Ano, pane Soreli,“ odpověděl žalářník tiše. „Ale
nemluvte tak hlasitě, mohlo by vám to uškodit.“</p>

<p class="e-bookprozatext">Julián se srdečně rozesmál.</p>

<p class="e-bookprozatext">„Tam, kam jsem dospěl, příteli, mohl byste mi uškodit
pouze vy, kdybyste přestal být laskavý a lidský… Zaplatím vám dobře,“ řekl
Julián odmlčev se a začal se opět tvářit pánovitě; své chování hned
ospravedlnil peněžitým darem.</p>

<p class="e-bookprozatext">Noiroud vyprávěl znovu a co nejpodrobněji všechno, co
se dověděl o paní de Rênal, ale nezmínil se o návštěvě slečny Elisy.</p>

<p class="e-bookprozatext">Byl ponížený a úslužný, jak jen bylo možno. Juliánovou
hlavou probleskla myšlenka: „Tento neohrabaný obr nevydělá více než tři nebo
čtyři sta franků, zřídkakdy mívá někoho ve vězení. Mohu mu zajistit deset tisíc
franků, bude-li chtít se mnou uprchnout do Švýcar… Jediná potíž by při tom byla
přesvědčit ho, že svůj slib splním.“ Ale pomyšlení, že by musel s tím lotrem
mít dlouhý rozhovor, ho naplnilo odporem a myslil raději na něco jiného.</p>

<p class="e-bookprozatext">Večer už bylo na to pozdě. O půlnoci pro něho přijel
poštovský vůz. S četníky, kteří ho doprovázeli, byl velmi spokojen. Když přijel
ráno do besançonského žaláře, byl ke své radosti ubytován v nejvyšším poschodí
gotické věže. Usoudil, že stavba pochází z počátku čtrnáctého století;
obdivoval se její kráse a půvabné lehkosti. Úzkou mezerou mezi zdmi měl přes
hluboký dvůr nádhernou vyhlídku.</p>

<p class="e-bookprozatext">Následujícího dne byl vyslýchán. Poté ho několik dní
nechali na pokoji. Byl klidný. Jeho případ se mu zdál docela prostý. „Chtěl
jsem zabít, musím tedy být zabit.“</p>

<p class="e-bookprozatext">Více o tom nepřemýšlel. Soud, trapné předstoupení před
veřejnost, obhajoba, to všechno pokládal za nepatrné nepříjemnosti, za nudné
obřady, na něž bylo čas myslit až daného dne. Nezabýval se rovněž myšlenkou na
popravu. „Na to mám čas až po rozsudku.“ Život mu nepřipadal nijak nudný; viděl
všechno v novém světle. Neměl už ctižádost. Na slečnu de la Mole myslil zřídka.
Hodně ho zaměstnávaly výčitky svědomí a přiváděly mu často před oči obraz paní
de Rênal, zvláště za nočního ticha, rušeného v té vysoké věži pouze křikem mořského
orla.</p>

<p class="e-bookprozatext">Děkoval nebesům, že ji nezranil smrtelně. „To je
zvláštní,“ myslil si, „domníval jsem se, že svým dopisem panu de la Mole
zničila navždy mé budoucí štěstí, a nyní, sotva čtrnáct dní ode dne, kdy svůj
dopis napsala, nemyslím již na nic z toho, co tehdy zaměstnávalo mou mysl… Mít
tak dva nebo tři tisíce franků ročního důchodu a žít klidně v horách, jako jsou
kolem Vergy… Tehdy jsem byl šťasten… Ani jsem si svého štěstí nebyl vědom!“</p>

<p class="e-bookprozatext">V jiných okamžicích vyskakoval prudce ze židle.
„Kdybych byl paní de Rênal poranil smrtelně, byl bych se zabil… Musím být o tom
pevně přesvědčen, jinak bych musel pohrdat sám sebou.</p>

<p class="e-bookprozatext">Zabít se! Nebylo by to nejlepší?“ říkal si, „Soudci, ti
lidé paragrafů, se vrhnou na ubohého obžalovaného a dali by pověsit i nejlepšího
občana, kdyby za to dostali nějaký řád… Unikl bych jejich moci, jejich urážkám
ve špatné francouzštině, kterou místní noviny nazvou výmluvností.</p>

<p class="e-bookprozatext">Mohu žít ještě pět nebo šest týdnů, více nebo méně…
Zabít se! Ne, rozhodně ne,“ řekl si po několika dnech. „Napoleon také žil…</p>

<p class="e-bookprozatext">Ostatně můj život je docela příjemný; je zde klid; nic
mě neobtěžuje,“ dodal se smíchem a začal si poznamenávat knihy, které si chtěl
dát poslat z Paříže.</p>

</div>
</body>
</html>