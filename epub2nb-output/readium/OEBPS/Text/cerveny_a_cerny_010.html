<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis">5.<br class="calibre14"/>
Vyjednávání</h2>


<p class="e-bookdopiskurzivaodstredu">Váháním zachránil stát.</p>

<p class="e-bookdopisdopravamensi">— ENNIUS</p>

<p class="e-bookprozatextbezpredsazeniprvradku">„Řekni mi pravdu, jestli to
dovedeš, ty učtený všiváku; odkud znáš paní de Rênal; kdy jsi s ní mluvil?“</p>

<p class="e-bookprozatext">„Nemluvil jsem s ní nikdy,“ odpověděl Julián, „viděl
jsem tu paní jenom v kostele.“</p>

<p class="e-bookprozatext">„Ale díval ses na ni, ty drzý sprosťáku?“</p>

<p class="e-bookprozatext">„Nikdy! Víte, že v kostele vidím jen Boha,“ dodal
Julián pokrytecky. Doufal, že se tak vyhne dalším políčkům.</p>

<p class="e-bookprozatext">„No, něco v tom přece je,“ odpověděl prohnaný sedlák a
odmlčel se na okamžik, „ale z tebe nic nevytáhnu, prokletý pokrytče. Brzy se tě
bohudík zbavím, a to pile jen prospěje. Naklonil sis pana faráře nebo někoho
jiného a ten ti opatřil pěkné místo. Vezmi svých pět švestek, zavedu tě k panu
de Rênal, kde budeš vychovatelem.“</p>

<p class="e-bookprozatext">„Co za to dostanu?“</p>

<p class="e-bookprozatext">„Stravu, šatstvo a plat tři sta franků.“</p>

<p class="e-bookprozatext">„Nechci být sluhou.“</p>

<p class="e-bookprozatext">„Troubo, kdo ti říká, že budeš sluhou, což bych chtěl,
aby můj syn byl sluhou?“</p>

<p class="e-bookprozatext">„Ale s kým budu sedět u stolu?“</p>

<p class="e-bookprozatext">Tato otázka starého Sorela zmátla; cítil, že by mohl
říci něco neopatrného, kdyby mluvil dále: rozzlobil se na Juliána a zahrnul ho
nadávkami. Křičel, že si příliš vybírá, a odešel se poradit s ostatními syny.</p>

<p class="e-bookprozatext">Brzy poté je Julián viděl, jak se opřeni o sekyry
radí. Pozoroval je dlouho, ale když viděl, že nic neuhodne, šel si sednout na
druhou stranu za pilu, aby byl bezpečen proti dalšímu přepadení. Chtěl
přemýšlet o neočekávané zprávě, která změnila jeho osud; ale cítil, že není
schopen rozumně přemýšlet; obraznost mu stále přiváděla na mysl jenom to, co
uvidí v krásném domě pana de Rênal.</p>

<p class="e-bookprozatext">„Musím se raději toho všeho zříci,“ řekl si, „než se
tak snížit, že bych jedl se služebnictvem. Otec mě bude chtít k tomu donutit; raději
umřu. Mám ušetřeno patnáct franků a osm sou; dnes v noci uteču; za dva dny se
dostanu postranními cestami, kde se nemusím bát četníků, do Besançonu; tam se
dám na vojnu, a bude-li třeba, odejdu do Švýcar. Ale pak bude ovšem po mé
kariéře, po mé ctižádosti a po krásném kněžském stavu, který otvírá cestu ke
všemu.“</p>

<p class="e-bookprozatext">Odpor, který Julián cítil při myšlence, že by musel
jíst se služebnictvem, mu nebyl vrozen. Aby si dopomohl ke štěstí, byl by snesl
mnohem trapnější věci. Ten odpor pocházel z Rousseauových <span class="e-bookdejapoznamkychar"><span class="calibre17">Zpovědí</span></span><b class="calibre10"><i class="calibre16">.</i></b>
Jeho obraznost čerpala své představy o světě z této jediné knihy. Sbírka
úředních zpráv velké armády a <span class="e-bookdejapoznamkychar"><span class="calibre17">Paměti ze Svaté Heleny</span></span> doplňovaly
jeho bibli. Za ty tři knihy by se byl dal zabít. Jiným nedůvěřoval. Podle
výroku starého štábního lékaře byly všechny ostatní knihy na světě snůškou lží
a byly napsány ctižádostivými blázny.</p>

<p class="e-bookprozatext">K Juliánově vášnivé duši se družila podivuhodná paměť,
jakou často mívají hloupí lidé. Aby si naklonil starého faráře Chélana, na němž
závisel jeho budoucí osud, naučil se zpaměti Novému zákonu v latinském znění;
uměl také knihu de Maistrovu <span class="e-bookdejapoznamkychar">0 papeži</span>
a věřil stejně málo jedné jako druhé.</p>

<p class="e-bookprozatext">Sorel a jeho syn, jako by se byli domluvili, vyhnuli
se onoho dne dalšímu rozhovoru. K večeru šel Julián k faráři do hodiny náboženství,
ale nepokládal za rozumné mu něco říci o podivném návrhu, který byl učiněn jeho
otci. „Může to být léčka,“ řekl si, „musím dělat, jako bych na to zapomněl.“</p>

<p class="e-bookprozatext">Druhého dne časně ráno dal pan de Rênal zavolat
starého Sorela; ten na sebe nechal nejdříve hodinu nebo dvě čekat, a když
konečně přišel, již ve dveřích spustil na sto omluv promíšených stejným počtem
poklon. Po různých námitkách Sorel vyrozuměl, že jeho syn bude jíst s pánem a paní
domu a ve dnech, kdy budou mít hosty, sám s dětmi ve zvláštním pokoji. Čím více
pozoroval, že pan starosta má naspěch, tím větší dělal okolky, a protože byl
ještě stále plný nedůvěry a údivu, požádal, aby mu byl ukázán pokoj, kde bude
jeho syn spát. Byla to velká místnost s velmi slušným nábytkem, ale již do ní
přenášeli lůžka tří dětí.</p>

<p class="e-bookprozatext">Při té příležitosti dostal starý sedlák nový nápad;
požádal hned důrazně, aby mu ukázali oblek, který dají synovi. Pan de Rênal otevřel
psací stůl a vytáhl sto franků.</p>

<p class="e-bookprozatext">„S těmito penězi půjde váš syn ke krejčímu, panu
Durandovi, a vybere si černý oblek.“</p>

<p class="e-bookprozatext">„Ale zůstane mu ten oblek, i když ho vezmu od vás?“
otázal se sedlák, který pojednou zapomněl na své uctivé způsoby.</p>

<p class="e-bookprozatext">„Ovšem.“</p>

<p class="e-bookprozatext">„Nu, dobře!“ řekl Sorel pomalu, „zbývá nám tedy
dohodnout se již jen o jedné věci; kolik mu chcete dávat.“</p>

<p class="e-bookprozatext"><span class="calibre17">„Jakpak!“ zvolal
pan de Rênal rozhorleně, „dohodli jsme se už včera; dám tři sta franků; myslím,
že je to mnoho, snad příliš mnoho.“</span></p>

<p class="e-bookprozatext">„To byla vaše nabídka, nepopírám to,“ řekl starý Sorel
ještě pomaleji; ale s geniální drzostí, jíž se podiví jenom ti, kdo neznají franchecomtéské
sedláky, dodal, pohlédnuv upřeně na pana de Rênal: <span class="e-bookdejapoznamkychar">„Jiní platí lépe.“</span></p>

<p class="e-bookprozatext">Na starostově tváři se při těch slovech projevilo
rozčilení. Ale vzpamatoval se a po důkladném dohadování, které trvalo přes dvě
hodiny, za nichž nebylo proneseno ani jedno nepromyšlené slovo, zvítězila
prohnanost sedlákova nad prohnaností boháče, u něhož zchytralost není životní
podmínkou. Byly stanoveny všechny body, které měly upravit novou Juliánovu
existenci; nejenže byl plat určen na čtyři sta franků, ale měl být dokonce
vyplácen napřed, prvního každého měsíce.</p>

<p class="e-bookprozatext">„Dobře, budu mu dávat do ruky pětatřicet franků,“
pravil pan de Rênal.</p>

<p class="e-bookprozatext">„Aby byla částka okrouhlá, tak bohatý a štědrý muž,
jako je náš pan starosta,“ pravil sedlák úlisně, „jistě přistoupí na
šestatřicet franků?“<a href="../Text/cerveny_a_cerny_082.html#_ftn1" title="" class="pcalibre pcalibre1" id="_ftnref1"><span class="msofootnotereference"><span class="calibre18"><span class="msofootnotereference"><span class="calibre12">[1]</span></span></span></span></a></p>

<p class="e-bookprozatext">„Budiž,“ řekl pan de Rênal, „ale při tom již zůstane.“</p>

<p class="e-bookprozatext">Tón jeho řeči byl zlostí tentokrát velmi rozhodný.
Sedlák viděl, že dále jít nesmí. Nyní kladl podmínky pan de Rênal. Nechtěl
rozhodně těch šestatřicet franků za první měsíc odevzdat starému Sorelovi,
který se přičiňoval, aby je dostal za syna. Pan de Rênal si vzpomněl, že bude
muset ženě vyprávět, jak si v celém vyjednávání vedl.</p>

<p class="e-bookprozatext">„Vraťte mně těch sto franků, které jsem vám dal,“
pravil mrzutě. „Pan Durand je mi něco dlužen. Půjdu s vaším synem k němu a vyberu
mu oblek sám.“</p>

<p class="e-bookprozatext">Po tomto rázném vystoupení se Sorel moudře vrátil ke
zdvořilostem; trvaly mu dobré čtvrt hodiny. Když konečně viděl, že už rozhodně
nemůže nic získat, odešel. Jeho poslední poklona končila slovy:</p>

<p class="e-bookprozatext">„Pošlu syna ihned do zámku.“</p>

<p class="e-bookprozatext">Tak nazývali starostovi úředníci jeho dům, když mu
chtěli polichotit.</p>

<p class="e-bookprozatext">Když se Sorel vrátil na pilu, hledal syna marně.
Julián se obával, že by se mohlo něco zlého přihodit, a proto o půlnoci odešel.
Chtěl na bezpečném místě ukrýt knihy i kříž Čestné legie. Zanesl vše svému
příteli, mladému obchodníku s dřívím jménem Fouqué, který bydlil v horách nad
městem Verrières.</p>

<p class="e-bookprozatext">Když se vrátil, křičel na něho otec: „Bůh ví, proklatý
lenochu, budeš-li kdy mít dost cti v těle, abys mi vrátil peníze za stravu,
které do tebe už tolik let skládám! Seber si hadry a jdi k panu starostovi.“</p>

<p class="e-bookprozatext">Julián se divil, že není bit, a pospíšil si s odchodem.
Ale sotvaže byl z otcova dohledu, zvolnil krok. Napadlo mu, že by neškodilo,
kdyby se z pokrytectví cestou zastavil v kostele.</p>

<p class="e-bookprozatext">Divíte se tomu? Bylo třeba dlouhého vývoje, než mladý
sedlák dospěl k tomu, aby užil tak hrozného slova.</p>

<p class="e-bookprozatext">Jako malý hoch viděl kdysi Julián dragouny od šestého
pluku v dlouhých bílých pláštích, s dlouhými černými žíněnými chocholy na
přilbách, kteří se vraceli z Itálie; viděl, jak si uvazují koně k mřížím u okna
otcovského domu; a tehdy počal blouznit o stavu vojenském. Později naslouchal
nadšeně vyprávění starého štábního lékaře o bitvách na mostě u Lodi, u Arcole a
Rivoli. Všiml si, s jakým zanícením stařec pohlížel na svůj kříž.</p>

<p class="e-bookprozatext">Ale když bylo Juliánovi čtrnáct let, počali ve
Verrières stavět kostel, na tak malé město přímo velkolepý. Obdivoval zvláště
čtyři mramorové sloupy; prosluly v kraji tím, že vyvolaly smrtelnou nenávist
mezi smírčím soudcem a mladým vikářem poslaným z Besançonu, který byl pokládán
za vyzvědače kongregace. Smírčí soudce by byl, jak se aspoň všeobecně myslilo,
málem přišel o místo. Což se neodvážil příti s knězem, který skoro každých
čtrnáct dní jezdil do Besançonu, prý k Jeho Milosti panu biskupovi?</p>

<p class="e-bookprozatext">Poté vydal smírčí soudce, otec četné rodiny, několik
rozsudků, jež se zdály nespravedlivé. Všechny byly vyneseny proti obyvatelům,
kteří odebírali <span class="e-bookdejapoznamkychar">Constitutionnel</span><b class="calibre10"><i class="calibre16">.</i></b>
Správná strana slavila vítězství. Běželo tu sice zpravidla jen o tři až pět
franků, ale jednu z těch pokut musel platit výrobce cvočků, Juliánův kmotr.
Rozhořčen křičel: „Jak se vše změnilo! Je to neuvěřitelné, vždyť po dvacet let
byl smírčí soudce pokládán za poctivého člověka!“ To již byl štábní lékař, Juliánův
přítel, mrtev.</p>

<p class="e-bookprozatext">Julián najednou přestal mluvit o Napoleonovi;
prohlásil, že se chce stát knězem, a bylo ho v otcově pile stále vidět, jak se
učí nazpaměť bibli, kterou mu farář půjčil. Překvapen jeho pokroky, trávil s ním
dobrý stařec celé večery; vyučoval ho náboženství. Julián před ním projevoval
jenom zbožné city. Kdo by byl tušil, že v té dívčí bleďoučké tváři se tají
nezvratné rozhodnutí dát tisíckrát v sázku život, jen aby se domohl úspěchu?</p>

<p class="e-bookprozatext">Úspěch – to pro Juliána znamenalo především dostat se
z Verrières; své rodné město nenáviděl. Vše, co tam viděl, sráželo jeho rozlet.</p>

<p class="e-bookprozatext">Od dětství míval okamžiky, v nichž si dělal přemrštěné
plány. S rozkoší snil, jak bude jednoho dne představen hezkým Pařížankám a jak
na sebe obrátí jejich pozornost nějakým skvělým činem. Proč by ho jedna z nich
nemohla milovat, jako byl kdysi chudý Bonaparte milován čarokrásnou paní de
Beauharnais? Již po mnoho let neminula snad jediná hodina Juliánova života, v níž
by si nebyl říkal, že Bonaparte, neznámý a chudý poručík, se jen svou šavlí
zmocnil světa. Tato myšlenka ho utěšovala v jeho domněle velkých strastech, a měl-li
radost, zvyšovala ji.</p>

<p class="e-bookprozatext">Stavba kostela a rozsudky smírčího soudce ho osvítily;
nápad, který dostal, ho na několik neděl téměř posedl a konečně se ho zmocnil
se vší silou nové myšlenky, o níž se vášnivá duše domnívá, že je jejím objevem.</p>

<p class="e-bookprozatext">„Když se jméno Bonapartovo stalo proslulým, žila
Francie ve strachu před napadením; vojenské ctnosti byly nutné a byly v módě.
Dnes jsou čtyřicetiletí kněží, kteří mají sto tisíc franků příjmů, to je
třikrát tolik, než měli proslulí Napoleonovi generálové. Kněží potřebují
pomocníky. Hleďme, jak se ten smírčí soudce, dosud takový rozumný a poctivý
starý muž, zneuctil ze strachu, aby nevzbudil nelibost mladého třicetiletého
vikáře! Musím se stát knězem.“</p>

<p class="e-bookprozatext">Stal se opět zbožným. Ale jednou, po dvou letech
studia teologie, se prozradil náhlým propuknutím nadšení, které stravovalo jeho
duši. U pana Chélana při kněžském obědě, k němuž ho dobrý farář uvedl jako
zázračného žáka, se mu stalo, že blouznivě chválil Napoleona. Za trest si pak
uvázal pravou paži k tělu a předstíral, že si ji při válení jedlového kmene
vyvrtl; nosil ji v té nepohodlné poloze dva měsíce. Po tomto tělesném trestu si
odpustil. Takový byl ten zdánlivě slabý devatenáctiletý mladík, jemuž by byl
člověk hádal nejvýše sedmnáct let, když vešel s ranečkem pod paží do nádherného
kostela verrièreského.</p>

<p class="e-bookprozatext">Kostel byl temný a opuštěný. Poněvadž byl právě nějaký
svátek, byla všechna kostelní okna zastřena tmavočervenou látkou. Sluneční
paprsky jí procházely a v kostele byla vznešená a posvátná záře. Julián se
zachvěl. Byl v kostele sám a usedl do nejkrásnější lavice. Byl na ní znak
rodiny pana de Rênal.</p>

<p class="e-bookprozatext">Na klekátku zpozoroval kus potištěného papíru, který
zde ležel tak, jako by byl vystaven ke čtení. Pohlédl na něj a četl:</p>

<p class="e-bookprozatext"><span class="e-bookdejapoznamkychar">Podrobnosti o popravě
a posledních okamžicích Ludvíka Jenrela, popraveného v Besançonu dne…</span></p>

<p class="e-bookprozatext">Ostatek papíru byl utržen. Na zadní straně byla první
dvě slova jednoho řádku: <span class="e-bookdejapoznamkychar">První krok…</span></p>

<p class="e-bookprozatext">„Kdo asi sem ten papír položil?“ pomyslil si Julián.
„Ubožák,“ dodal s povzdechem, „jeho jméno končí touž slabikou jako moje…“ a zmačkal
papír.</p>

<p class="e-bookprozatext">Když vycházel, zdálo se mu, že vidí u kropenky krev.
Byla to rozlitá svěcená voda, kterou odraz červených záclon zastírajících okna
zbarvil do krvava.</p>

<p class="e-bookprozatext">Julián se za svou tajnou bázeň zastyděl.</p>

<p class="e-bookprozatext">„Copak jsem zbabělec?“ řekl si. <span class="e-bookdejapoznamkychar">„Do zbraně!“</span></p>

<p class="e-bookprozatext">Tento povel, který tak často ve svých válečných
vzpomínkách opakoval štábní lékař, byl pro Juliána symbolem hrdinství. Vzchopil
se a rychle kráčel k domu pana de Rênal.</p>

<p class="e-bookprozatext">Přes všechna dobrá předsevzetí se ho zmocnila při
pohledu na dům nepřekonatelná nesmělost. Železná mříž byla otevřena a zdála se
mu nádherná. Musel jí projít.</p>

<p class="e-bookprozatext">Julián nebyl jediný, koho zneklidňoval jeho příchod do
domu. Velmi jemná a plachá paní de Rênal byla znepokojena pomyšlením na toho
cizího člověka, kterého jeho povolání mělo nyní stavět mezi ni a děti. Byla
zvyklá spát se svými hochy v jednom pokoji. Plakala, když ráno viděla, jak
přenášejí jejich postýlky do pokoje určeného pro vychovatele. Marně žádala muže,
aby jí alespoň postel nejmladšího, Stanislava Xavera, nechali v její ložnici.</p>

<p class="e-bookprozatext">Ženská citlivost byla u paní de Rênal příliš vyvinuta.
Vytvořila si o příštím vychovateli nepříjemnou představu hrubého a neupraveného
tvora, který má plísnit děti jenom proto, že zná latinu, barbarský jazyk, pro
nějž její synové budou biti.</p>

</div>
</body>
</html>