<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_43">7.<br class="calibre14"/>
Záchvat dny</h2>

<p class="e-bookdopiskurzivaodstredu">A byl jsem povýšen, ne pro svou zásluhu,
ale proto, že můj pán měl dnu.</p>

<p class="e-bookdopisdopravamensi">— BERTOLOTTI</p>

<p class="e-bookprozatextbezpredsazeniprvradku">Čtenář je snad překvapen tím
nenuceným a skoro přátelským tónem. Zapomněli jsme povědět, že markýz dostal
záchvat dny a nemohl už šest neděl vycházet z domu.</p>

<p class="e-bookprozatext">Slečna de la Mole byla se svou matkou v Hyères u markýziny
matky. Hrabě Norbert navštěvoval otce jen občas; byli ve velmi dobrém vzájemném
poměru, ale neměli si co říci. Pan de la Mole byl odkázán na Juliána a k svému
překvapení v něm objevoval originální myšlenky. Dával si předčítat noviny.
Mladý tajemník brzy dovedl vybírat místa, která markýze zajímala. Jedny nové
noviny markýz nenáviděl. Přísahal, že je nikdy nebude číst, ale každý den o nich
mluvil. Julián se smál. Znechucen současnými poměry, dával si markýz předčítat
Tita Livia; improvizovaný překlad latinského textu ho bavil.</p>

<p class="e-bookprozatext">Jednoho dne řekl markýz s přepjatou zdvořilostí, která
Juliánovi často vadila:</p>

<p class="e-bookprozatext">„Dovolte, milý Soreli, abych vám daroval modrý oblek;
kdykoliv v něm ke mně přijdete, budu ve vás vidět mladšího bratra hraběte
Chaulnese, tedy syna svého přítele, starého vévody.“</p>

<p class="e-bookprozatext">Julián nechápal přesně, oč běží; ještě téhož večera se
pokusil o návštěvu v modrém obleku. Markýz s ním zacházel jako se sobě rovným.
Julián byl dosti jemný, aby dovedl vycítit pravou zdvořilost, ale neměl ještě
smyslu pro odstíny. Předtím, než markýz připadl na ten podivný nápad, byl by
přísahal, že není možné, aby se k němu choval s většími ohledy. „Jaká podivuhodná
schopnost,“ řekl si Julián. Když odcházel, omlouval se markýz, že ho nemůže pro
dnu doprovodit.</p>

<p class="e-bookprozatext">Julián přemýšlel o tom podivném nápadu: „Že by se mi
posmíval?“ myslil si. Šel se poradit k abbé Pirardovi. Ten nebyl tak zdvořilý
jako markýz; místo odpovědi si jen pohvizdoval a mluvil o něčem jiném. Druhého
dne ráno se Julián dostavil k markýzovi v černém obleku s deskami na listiny a s
dopisy k podpisu. Byl přijat po starém způsobu. Večer, když k němu přišel v modrém
šatě, byl k němu markýz docela jiný a stejně zdvořilý jako předešlého večera.</p>

<p class="e-bookprozatext">„Když se tedy příliš nenudíte při návštěvách, které
tak laskavě konáte u ubohého nemocného starce,“ řekl mu markýz, „měl byste mu
nyní vyprávět o všech příhodách svého života; ale buďte upřímný a nemyslete na
nic jiného, než abyste vypravoval jasně a zábavně. Neboť člověk se musí bavit,“
dodal markýz, „to je podstatou života. Nikdo mi nemůže každý den v boji
zachraňovat život anebo mi darovat každý den milión; ale kdybych měl zde u své
lenošky Rivarola, zbavil by mě každý den na hodinu bolesti a nudy. Stýkal jsem
se s ním velmi často v Hamburku ve vyhnanství.“</p>

<p class="e-bookprozatext">A markýz vyprávěl Juliánovi Rivarolovy anekdoty o Hamburčanech,
kteří se spolčovali po čtyřech, aby porozuměli vtipu.</p>

<p class="e-bookprozatext">Pan de la Mole chtěl mladého kněze, na jehož
společnost byl odkázán, trochu rozjařit. Povzbudil Juliánovu ctižádost.
Poněvadž se po něm žádala pravda, rozhodl se Julián, že řekne všechno, ale že
zamlčí dvě věci: svůj vášnivý obdiv pro jméno, které markýz neměl rád, a svůj
naprostý nedostatek víry, který budoucímu faráři příliš nesvědčil. Nedorozumění
s rytířem Beauvoisisem mu přišlo velmi vhod. Markýzi smíchem tekly slzy z očí,
když mu Julián vyprávěl o výstupu s kočím, který ho v kavárně v ulici
Saint-Honoré zahrnul sprostými nadávkami. Byly to chvíle dokonalé upřímnosti
mezi pánem a jeho chráněncem.</p>

<p class="e-bookprozatext">Pan de la Mole se počal zajímat o Juliánovu podivnou
povahu. Zpočátku rád pozoroval její směšné stránky, protože se jimi bavil; brzy
však nacházel více zajímavosti v tom, že nenápadně opravoval chybné názory mladého
muže. „Jiní venkované, když přijdou do Paříže, všemu se obdivují,“ myslil si
markýz, „tento všechno nenávidí. Jiní jsou příliš afektovaní, on je příliš málo
afektovaný a hlupáci ho pokládají za hlupáka.“ Záchvat dny se tuhými mrazy
protáhl a trval několik měsíců. „Člověk přilne k hezkému psíku,“ řekl si
markýz, „proč se tak stydím přilnout k tomu bohoslovci? Je to zajímavý člověk.
Jednám s ním jako se synem. Budiž! Co je na tom špatného? Potrvá-li můj rozmar,
bude mě v závěti stát diamant v ceně pěti set louisdorů.“</p>

<p class="e-bookprozatext">Jakmile markýz poznal spolehlivost svého chráněnce,
svěřoval mu každý den nějaký nový úkol.</p>

<p class="e-bookprozatext">Julián s hrůzou pozoroval, že mu jeho vznešený pán
mnohdy dává v téže věci odporující si příkazy.</p>

<p class="e-bookprozatext">To ho mohlo vážně kompromitovat. Od té doby s ním
nikdy nepracoval bez zápisníku, do něhož zapisoval jeho rozhodnutí a markýz je
podepisoval. Julián si vzal také písaře a ten přepisoval rozhodnutí o každé
věci do zvláštního rejstříku. Do toho rejstříku se vkládaly také kopie všech
dopisů.</p>

<p class="e-bookprozatext">Tento nápad se zdál markýzi zprvu nanejvýš směšný a nudný.
Ale ani ne za dva měsíce poznal jeho výhody. Julián mu navrhl, aby si vzal nějakého
bankovního úředníka, který by vedl podvojné účetnictví o všech příjmech a vydáních
statků, jež byly svěřeny Juliánově správě.</p>

<p class="e-bookprozatext">Tato opatření tak objasnila markýzovi jeho obchodní
záležitosti, že si mohl dovolit podniknout několik nových spekulací bez zprostředkovatele,
který ho jen okrádal.</p>

<p class="e-bookprozatext">„Vezměte si tři tisíce franků pro sebe,“ řekl jednoho
dne svému mladému sekretáři.</p>

<p class="e-bookprozatext">„Pane markýzi, někdo by si to mohl špatně vykládat.“</p>

<p class="e-bookprozatext">„Co si tedy přejete?“ zeptal se ho markýz mrzutě.</p>

<p class="e-bookprozatext">„Prosím, abyste byl tak laskav, vzal poukázku a vlastnoručně
ji zapsal do této knihy; na tuto poukázku dostanu tři tisíce franků. Ostatně
myšlenka celého toho účetnictví pochází od abbé Pirarda.“ Markýz napsal své
rozhodnutí asi stejně znuděně, jako poslouchal markýz Moncade zprávu svého
intendanta, pana Poissona, o stavu svého jmění.</p>

<p class="e-bookprozatext">Večer, když Julián přicházel v modrém obleku,
nemluvilo se nikdy o obchodních věcech. Markýzovy projevy přízně tak lichotily
vždy trpící samolibosti našeho hrdiny, že brzy proti své vůli počal pociťovat
jakousi náklonnost k tomu laskavému starému pánovi. Ne že by Julián byl
sentimentální v tom smyslu, jak se tomu rozumí v Paříži; ale nebyl bezcitný a od
smrti starého plukovního lékaře s ním nikdo nemluvil tak laskavě. K svému údivu
pozoroval, že markýz ze zdvořilosti šetří jeho samolibost; to starý ranhojič
nikdy nedělal. Pochopil konečně, že plukovní lékař byl pyšnější na svůj kříž
než markýz na svou modrou řádovou stuhu; to proto, že markýzův otec byl vysoký
šlechtic.</p>

<p class="e-bookprozatext">Jednou dopoledne, když byl Julián v černém obleku
služebně u markýze, pobavil ho tak, že ho markýz zdržel dvě hodiny a chtěl mu
mermomocí vnutit několik bankovek, které mu jeho obchodní zástupce právě
přinesl z burzy.</p>

<p class="e-bookprozatext">„Doufám, pane markýzi, že se neprohřeším proti hluboké
úctě, jíž jsem vám povinen, poprosím-li vás, abych vám směl něco říci.“</p>

<p class="e-bookprozatext">„Mluvte, příteli.“</p>

<p class="e-bookprozatext">„Prosím, aby pan markýz byl tak laskav a dovolil,
abych ten dar odmítl. Člověku v černém obleku nepatří a byl by jistě na újmu postavení,
které pan markýz dobrotivě přisoudil člověku v modrém obleku.“ Uklonil se velmi
uctivě a odešel, na markýze ani nepohlédnuv.</p>

<p class="e-bookprozatext">Tento výjev markýze pobavil. Vyprávěl o něm večer abbé
Pirardovi.</p>

<p class="e-bookprozatext">„Musím se vám konečně k něčemu přiznat, milý abbé.
Znám Juliánův původ a nemusíte to nijak tajit.“</p>

<p class="e-bookprozatext">„Julián se dnes ráno zachoval jako opravdový
šlechtic,“ pomyslil si markýz. „To je můj vliv.“</p>

<p class="e-bookprozatext">Za nějaký čas mohl markýz konečně vyjít z domu.</p>

<p class="e-bookprozatext">„Musíte na dva měsíce do Londýna,“ oznámil Juliánovi.
„Dopisy, které mi dojdou, pošlu se svými poznámkami po zvláštních nebo
obyčejných kurýrech za vámi. Napíšete odpovědi a pošlete mi je zpět a vložíte
vždy každý dopis do jeho odpovědi. Počítal jsem, že zpoždění nebude větší než
pět dnů.“</p>

<p class="e-bookprozatext">V poštovním voze do Calais se Julián divil tomu, že ho
posílají do Londýna pro záležitosti tak bezvýznamné.</p>

<p class="e-bookprozatext">Nebudeme popisovat, s jakým pocitem nenávisti a skoro
odporu vstoupil Julián na anglickou půdu. Známe jeho vášnivý obdiv pro
Bonaparta. V každém důstojníku viděl sira Hudsona Lowa, v každém vyšším
šlechtici lorda Bathursta, původce potupy na Svaté Heleně, který za odměnu byl
deset let ministrem.</p>

<p class="e-bookprozatext">V Londýně poznal konečně pravou blazeovanost. Seznámil
se s několika mladými ruskými šlechtici, kteří ho do ní zasvětili.</p>

<p class="e-bookprozatext">„Vy máte neobyčejné vlohy, milý Soreli,“ říkali mu.
„Vám je již vrozeno to chladné vzezření, které je <span class="e-bookdejapoznamkychar">na tisíc mil vzdálené jakéhokoliv přítomného
pocitu </span>a kterého se my tolik snažíme nabýt.“</p>

<p class="e-bookprozatext">„Nepochopil jste ještě své století,“ vysvětloval mu
kníže Korazov. „<span class="e-bookdejapoznamkychar">Dělejte vždy opak toho, co
se od vás očekává</span><b class="calibre10"><i class="calibre16">.</i></b> To je, na mou čest, jediné náboženství
naší doby; nebuďte ani výstřední, ani afektovaný, neboť pak by lidé od vás
očekávali výstřednosti a afektovanosti, a již tím byste předpis nesplnil.“</p>

<p class="e-bookprozatext">Jednoho dne si Julián získal slávu v salóně vévody
Fitz-Folka, který ho s knížetem Korazovem pozval na večeři. Čekali tam celou
hodinu. O tom, jak se Julián choval mezi dvaceti čekajícími osobami, si mladí
tajemníci londýnského vyslanectví dosud vypravují. Výraz jeho tváře byl k nezaplacení.</p>

<p class="e-bookprozatext">Přestože ho jeho uhlazení přátelé od toho zrazovali,
přál si navštívit slavného Filipa Vana, jediného filosofa, kterého měla Anglie
od doby Lockovy. Když ho Julián poznal, byl již sedmý rok ve vězení. „V této
zemi nezná šlechta žerty,“ pomyslil si Julián. „Vane je ještě k tomu ponížen,
zhanoben atd.“</p>

<p class="e-bookprozatext">Našel ho ve výtečné náladě; vztek šlechty mu zaháněl
nudu. „To je jediný veselý člověk,“ řekl si Julián vycházeje z vězení, „s nímž
jsem se v Anglii setkal.“</p>

<p class="e-bookprozatext"><span class="e-bookdejapoznamkychar">„Nejužitečnější
myšlenkou pro tyrany je představa Boha,“</span> řekl mu Vane.</p>

<p class="e-bookprozatext">Zbytek jeho filosofické soustavy zamlčíme, protože je <span class="e-bookdejapoznamkychar">cynický</span><b class="calibre10"><i class="calibre16">.</i></b></p>

<p class="e-bookprozatext">Když se Julián vrátil, zeptal se ho pan de la Mole:
„Jakou zábavnou myšlenku jste mi přinesl z Anglie?“ Julián mlčel. „Jakou myšlenku
vůbec jste mi přinesl; ať již zábavnou nebo ne?“ opakoval markýz živě.</p>

<p class="e-bookprozatext">„Předně,“ řekl Julián, „i nejrozumnější Angličan
hodinu denně blázní. Je posedlý démonem sebevraždy, který je bohem té země.</p>

<p class="e-bookprozatext">Za druhé, duchaplnost a geniálnost pozbudou pětadvacet
procent své hodnoty, jakmile přistanou v Anglii.</p>

<p class="e-bookprozatext">Za třetí, není na světě nic tak krásného,
podivuhodného a dojemného jako anglické krajiny.“</p>

<p class="e-bookprozatext">„A teď vám něco řeknu já,“ pravil markýz.</p>

<p class="e-bookprozatext">„Předně, proč jste řekl na plese u ruského vyslance,
že je ve Francii tři sta tisíc pětadvacetiletých mladíků, kteří vášnivě touží
po válce? Myslíte, že králové něco takového rádi slyší?“</p>

<p class="e-bookprozatext">„Člověk neví, jak má s našimi velkými diplomaty
mluvit,“ odpověděl Julián. „Jsou posedlí po vážných hovorech. Drží-li se člověk
obvyklých novinářských frází, pokládají ho za hlupce. Dovolíte-li si však říci
něco pravdivého a nového, jsou překvapeni, nevědí co odpovědět a druhého dne v sedm
hodin ráno vám vzkáží po prvním vyslaneckém tajemníkovi, že jste se nepřístojně
zachoval.“</p>

<p class="e-bookprozatext">„To je dobré,“ řekl markýz a zasmál se. „Ostatně, pane
filosofe, sázím se, že jste neuhodl, co jste vlastně jel do Anglie dělat.“</p>

<p class="e-bookprozatext">„Promiňte,“ odpověděl Julián, „byl jsem tam proto,
abych jednou týdně večeřel u královského vyslance, který je nejzdvořilejším člověkem
na světě.“</p>

<p class="e-bookprozatext">„Byl jste tam pro tento kříž,“ řekl markýz. „Nechci,
abyste přestal chodit v černém obleku, a zvykl jsem si na zábavnější tón, jímž
s vámi mluvím, jste-li v modrém. Až do nového rozkazu si pamatujte toto: Když
budu vidět tento kříž, budete pro mne mladším synem mého přítele, vévody
Chaulnese, který, aniž o tom ví, je již šest měsíců v diplomatických službách.
Rozumíte mi,“ dodal markýz velmi vážně a přerušil Juliánovy projevy vděčnosti,
„nechci vás nijak odvádět od vašeho povolání. Je to vždy chyba a neštěstí jak
pro příznivce, tak pro chráněnce. Až vás budou mé procesy nudit nebo až se mi
nebudete zamlouvat, zaopatřím vám dobrou faru jako našemu příteli abbé
Pirardovi a <span class="e-bookdejapoznamkychar">tím bude věc odbyta</span>,“
dodal markýz velmi suše.</p>

<p class="e-bookprozatext">Kříž uspokojil Juliánovu pýchu; mluvil nyní mnohem
více. Necítil se tak často uraženým a nepokládal se tak často za terč poznámek,
jež připouštějí málo zdvořilý výklad a jež přece v živé rozmluvě mohou každému
uklouznout.</p>

<p class="e-bookprozatext">Tomu kříži děkoval také za zvláštní návštěvu: za
návštěvu pana barona Valenoda, který přijel do Paříže poděkovat ministerstvu za
své baronství a domluvit se s ním. Měl se stát místo pana de Rênal starostou ve
Verrières.</p>

<p class="e-bookprozatext">Julián se v duchu smál, když mu pan Valenod
naznačoval, že se nedávno zjistilo, že pan de Rênal je jakobín. Ve skutečnosti
byl novopečený baron při nastávajících nových volbách kandidátem vládním,
kdežto ve velké volební schůzi departementu opravdu velmi ultramontánního pana
de Rênal navrhli liberálové.</p>

<p class="e-bookprozatext">Nadarmo se Julián pokoušel vyzvědět něco o paní de
Rênal; baron zřejmě nezapomněl na jejich bývalé soupeření a nic neprozradil. Nakonec
požádal Juliána o hlas jeho otce při nastávajících volbách. Julián slíbil, že
mu napíše.</p>

<p class="e-bookprozatext">„Měl byste mě, pane rytíři, představit panu markýzi de
la Mole.“</p>

<p class="e-bookprozatext">„Opravdu, <span class="e-bookdejapoznamkychar"><span class="calibre19">měl bych,</span></span><b class="calibre10"><i class="calibre16">“</i></b> pomyslil si
Julián, „ale takového padoucha!…“</p>

<p class="e-bookprozatext">„Abych vám řekl pravdu,“ odpověděl, „znamenám příliš
málo v domě pana de la Mole, abych mohl někoho představit.“</p>

<p class="e-bookprozatext">Julián vždy markýzi všechno vypravoval; večer mu řekl
o Valenodově přání i o tom, co Valenod dělal a jak se choval od roku 1814.</p>

<p class="e-bookprozatext">„Nejenže mi zítra,“ pravil pan de la Mole velmi vážně,
„představíte nového barona, ale pozvu ho také na pozítří k večeři. Bude jedním
z našich nových prefektů.“</p>

<p class="e-bookprozatext">„V tom případě,“ odpověděl Julián chladně, „žádám pro
svého otce o místo ředitele chudobince.“</p>

<p class="e-bookprozatext">„To je dobré,“ pravil rozveselený markýz, „dostane je;
a já jsem čekal mravoučná kázání! Vybarvujete se.“</p>

<p class="e-bookprozatext">Pan de Valenod pověděl Juliánovi, že nájemce
verrièreské loterní prodejny právě zemřel; Julián pokládal za dobrý žert dát to
místo panu de Cholin, tomu starému pitomci, jehož žádost kdysi našel v pokoji
pana de la Mole. Markýz se velmi srdečně smál, když mu Julián přednesl tuto
žádost a když mu dal podepsat dopis, ve kterém žádal ministra financí o toto
místo.</p>

<p class="e-bookprozatext">Sotvaže byl pan de Cholin jmenován, dověděl se Julián,
že deputace departementu žádala o to místo pro pana Grose, proslulého geometra:
ten šlechetný muž měl pouze čtrnáct set franků ročního důchodu a každý rok
půjčoval šest set franků právě zemřelému nájemci loterie, aby mu pomohl
vychovat jeho děti.</p>

<p class="e-bookprozatext">Julián se zhrozil toho, co provedl. „To nic není,“
řekl si, „budu se muset dopustit mnohých jiných nespravedlivostí, budu-li to
chtít někam přivést, a k tomu umět je zakrývat pláštíkem krásných sentimentálních
slov: ubohý pan Gros! Kříž zasluhoval on, a zatím jsem jej dostal já a musím
jednat v intencích vlády, která mi jej dala.“</p>

</div>
</body>
</html>