<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis">24.<br class="calibre14"/>
Krajské město</h2>


<p class="e-bookdopiskurzivaodstredu"><span class="calibre17">Kolik
hluku, kolik uspěchaných lidí! Kolik plánů do budoucnosti v hlavě dvacetiletého
mladíka! Jaké rozptýlení pro lásku!</span></p>

<p class="e-bookdopisdopravamensi">— BARNAVE</p>

<p class="e-bookprozatextbezpredsazeniprvradku">Konečně na vzdáleném vrchu
spatřil černé zdi: byla to besançonská pevnost. „Jaký by to byl pro mne
rozdíl,“ povzdechl si, „kdybych přicházel do tohoto pyšného pevnostního města
proto, abych se stal poručíkem některého pluku určeného k jeho obraně!“</p>

<p class="e-bookprozatext">Besançon není pouze jedno z nejhezčích francouzských
měst, ale má také dobré a vzdělané obyvatele. Ale Julián byl jenom chudý selský
synek a neměl možnost, aby se seznámil se vznešenými lidmi.</p>

<p class="e-bookprozatext">Vzal si od Fouquého občanský oblek a v tomto úboru
přešel přes zdvíhací most. Hlavu měl plnou historie obležení z roku 1674. Než
se uzavře v semináři, chtěl si prohlédnout hradby a pevnost. Dvakrát nebo
třikrát by ho byly stráže málem zatkly; odvažoval se až na místa, kam vojenský
strážný duch zakazuje obecenstvu přístup, aby mohl každý rok prodat za dvanáct
nebo patnáct franků seno.</p>

<p class="e-bookprozatext">Výška zdí, hloubka příkopů, výhružné postavení děl ho
upoutaly na několik hodin, až se dostal před velkou kavárnu na bulváru. Zůstal
s obdivem stát; nadarmo četl záhadné slovo „kavárna“, jež bylo velkými písmeny
napsáno nad nesmírnými dveřmi. Nemohl uvěřit očím. Překonal nesmělost; odhodlal
se vstoupit a octl se v místnosti třicet až čtyřicet kroků dlouhé a nejméně
dvacet stop vysoké. Toho dne mu vše připadalo jako v pohádce.</p>

<p class="e-bookprozatext">U dvou kulečníků se hrálo. Číšníci vyvolávali body;
hráči obíhali kolem kulečníků, u nichž se tísnili diváci. Vlny tabákového
kouře, který všem vycházel z úst, je zahalovaly do modrého oblaku. Vysoké
postavy mužů, jejich kulatá ramena, těžkopádná chůze, ohromné licousy a dlouhé
kabáty, to vše poutalo Juliánovu pozornost. Ty urostlé děti starého Bisontia nemluvily;
pokřikovaly jako divocí válečníci. Julián tu stál bez hnutí a obdivoval se jim;
myslil na nesmírnost a nádheru velkého města, jako je Besançon. Rozhodně neměl
odvahu požádat některého z pyšných pánů vyvolávajících body kulečníku o šálek
kávy.</p>

<p class="e-bookprozatext">Ale prodavačka si všimla hezké tváře venkovského
mladíka, který s uzlíčkem pod paží stanul tři kroky od kamen a hleděl na poprsí
krále z krásné bílé sádry. Slečna, vysoká Franche–comťanka, velmi pěkně urostlá
a oblečená, jak to vyžaduje reprezentace kavárny, na něho již dvakrát tiše
zavolala, tak aby to slyšel jen Julián: ,,Pane! Pane!“ Jeho pohled se setkal s dvěma
velkýma modrýma, velmi něžnýma očima a viděl, že to volání platí jemu.</p>

<p class="e-bookprozatext">Zamířil rychle k pultu a k hezké dívce, jako by šel
vstříc nepříteli. Při tom rychlém pohybu mu vypadl uzlík.</p>

<p class="e-bookprozatext">Jakou soustrast by byl náš venkovan vzbudil v mladých
pařížských gymnastkách, které již v patnácti letech umějí tak důstojně vstoupit
do kavárny! Ale ty děti, v patnácti letech tak dobře vychované, v osmnácti
letech <span class="e-bookdejapoznamkychar">zhrubnou</span><b class="calibre10"><i class="calibre16">.</i></b>
Náruživá ostýchavost, s kterou se setkáváme na venkově, překoná někdy sama sebe
a pak se stane dobyvačnou. Julián se blížil ke krásné dívce, která ho poctila
oslovením, a pomyslil si: „Musím jí říci pravdu.“ Když překonal ostýchavost, osmělil
se říci: „Slečno, jsem poprvé v životě v Besançonu; chtěl bych si koupit housku
a šálek kávy.“</p>

<p class="e-bookprozatext">Slečna se trochu usmála a pak se zarděla: bála se, aby
ten hezký mladík nevzbudil ironickou pozornost hráčů a nestal se terčem jejich
vtipů. Byl by zastrašen a už by sem nepřišel.</p>

<p class="e-bookprozatext">„Posaďte se sem vedle mne,“ radila, ukazujíc mu na
mramorový stolek, skoro úplně skrytý ohromným mahagonovým pultem, jenž vyčníval
do sálu.</p>

<p class="e-bookprozatext">Slečna se naklonila přes pult a využila příležitosti
ukázat svou nádhernou postavu. Julián si jí všiml; jeho myšlenky se daly jiným
směrem. Krásná slečna postavila před něho šálek, cukr a housku. Váhala zavolat
číšníka, aby donesl kávu, protože věděla, že by jeho příchodem důvěrná rozmluva
s Juliánem skončila.</p>

<p class="e-bookprozatext">Julián se zamyslil. Srovnával tu plavou a veselou
krásku se vzpomínkami, jež ho často vzrušovaly. Pomyšlení na vášeň, kterou
vzbudil, ho zbavilo skoro vší ostýchavosti. Krásné slečně stačil jen okamžik;
podívala se Juliánovi do očí a porozuměla.</p>

<p class="e-bookprozatext">„Ten kouř z dýmek vás dráždí ke kašli, přijďte sem
zítra posnídat před osmou hodinou, to jsem zde skoro sama.“</p>

<p class="e-bookprozatext">„Jak se jmenujete?“ zeptal se jí Julián s lichotivým
úsměvem šťastné nesmělosti.</p>

<p class="e-bookprozatext">„Amanda Binetová.“</p>

<p class="e-bookprozatext">„Dovolíte, abych vám za hodinu poslal asi takový
balíček, jako je tenhle?“</p>

<p class="e-bookprozatext">Krásná Amanda chvíli přemýšlela.</p>

<p class="e-bookprozatext">„Jsem tu pod dohledem; to, co na mně žádáte, mi může
způsobit nepříjemnosti, ale hned vám napíši na lístek svou adresu a balíček s tímto
lístkem mi pak beze všeho pošlete.“</p>

<p class="e-bookprozatext">„Jmenuji se Julián Sorel,“ pravil Julián, „nemám v Besançonu
ani příbuzné, ani známé.“</p>

<p class="e-bookprozatext">„Ach, rozumím,“ dodala radostně, „přicházíte sem
studovat práva.“</p>

<p class="e-bookprozatext">„Bohužel ne,“ odpověděl Julián, „posílají mě sem do
semináře.“</p>

<p class="e-bookprozatext">Na Amandině tváři se projevilo zklamání; zavolala
číšníka; nyní měla k tomu již dosti odvahy. Číšník na Juliána ani nepohlédl a nalil
mu kávu.</p>

<p class="e-bookprozatext">Amanda přijímala peníze u pultu. Julián byl pyšný na
to, že se odvážil promluvit; u jednoho kulečníku povstala hádka. Volání a dohadování
hráčů se rozléhalo nesmírným sálem a dělalo takový hluk, že to Juliána překvapovalo.
Amanda byla zamyšlená a klopila oči.</p>

<p class="e-bookprozatext">„Chcete-li, slečno,“ osmělil se náhle, „řeknu, že jsem
váš bratranec.“</p>

<p class="e-bookprozatext">Jeho smělost se Amandě líbila. „To není obyčejný
mladík,“ pomyslila si.</p>

<p class="e-bookprozatext">Dívala se na všechny strany, zdali se někdo neblíží k pokladně,
a aniž na něho pohlédla, řekla velmi rychle:</p>

<p class="e-bookprozatext">„Já jsem z Genlis u Dijonu; řekněte, že jste také z Genlis,
synovec mé matky.“</p>

<p class="e-bookprozatext">„Dobře.“</p>

<p class="e-bookprozatext">„Každý čtvrtek v pět hodin chodí v létě páni
seminaristé kolem naší kavárny.“</p>

<p class="e-bookprozatext">„Budete-li na mne ještě vzpomínat, až půjdu kolem,
držte v ruce kytičku fialek.“</p>

<p class="e-bookprozatext">Amanda naň pohlédla užasle; ten pohled proměnil
Juliánovu odvahu ve smělost; přesto se zarděl, když dodal: „Cítím, že vás vášnivě
miluji.“</p>

<p class="e-bookprozatext">„Mluvte přece tišeji,“ řekla mu polekaně.</p>

<p class="e-bookprozatext">Julián se snažil vzpomenout si na věty z roztrhaného
svazku <span class="e-bookdejapoznamkychar"><span class="calibre19">Nové
Heloisy</span></span>, který našel ve Vergy. Paměť mu prokázala dobrou službu;
deset minut odříkával nadšeně slečně Amandě <span class="e-bookdejapoznamkychar"><span class="calibre19">Novou Heloisu</span></span><b class="calibre10"><i class="calibre16">.</i></b> Byl
šťasten, že má tolik odvahy, ale vtom se krásná Franchecomťanka náhle zatvářila
ledově. Ve dveřích kavárny se objevil jeden z jejích milenců.</p>

<p class="e-bookprozatext">Pohvizduje si a klátě rameny, zamířil k pultu; pohlédl
na Juliána. V Juliánově přepjaté obraznosti se hned objevily myšlenky na souboj.
Zbledl, odstrčil šálek, zatvářil se zpupně a díval se upřeně na soka. Ten si
podomácku naléval na pultě skleničku pálenky, a když při tom sklonil hlavu,
nařídila Amanda pohledem Juliánovi, aby sklopil oči. Uposlechl. Bledý a odhodlaný
seděl dvě minuty nehnutě na svém místě a myslil jen na to, co se stane; vypadal
v té chvíli opravdu dobře. Sok užasl nad Juliánovým pohledem; když do sebe vlil
sklenici pálenky, řekl několik slov Amandě, strčil obě ruce do kapes dlouhého
kabátu a hvízdaje si a s pohledem upřeným na Juliána zamířil ke kulečníku.
Julián podrážděně vyskočil; ale nevěděl, jak by to udělal, aby svého soka
urazil. Odložil uzlíček, a klátě se rovněž co možná nejvíce, šel ke kulečníku.</p>

<p class="e-bookprozatext">Nadarmo ho rozum varoval: ,,Budu-li mít hned po svém
příchodu do Besançonu souboj, je veta po mé kněžské kariéře.“</p>

<p class="e-bookprozatext">„Na tom nesejde, aspoň mi nebude nikdo moci říci, že
jsem si nechal líbit urážku.“</p>

<p class="e-bookprozatext">Amanda viděla jeho odvahu: tvořila pěkný protiklad k naivnosti
jeho způsobů; v tu chvíli se jí líbil více než vysoký mladík v dlouhém kabátě.
Vstala a tváříc se, jako by sledovala zrakem někoho na ulici, zastoupila rychle
Juliánovi cestu ke kulečníku.</p>

<p class="e-bookprozatext">„Chraňte se urazit toho pána, je to můj švagr.“</p>

<p class="e-bookprozatext">„Co na tom? Neměl se na mne tak dívat.“</p>

<p class="e-bookprozatext">„Chcete mě udělat nešťastnou? Ovšem, díval se na vás,
snad na vás i promluví. Řekla jsem mu, že jste příbuzný mé matky a že přicházíte
z Genlis. On je Franchecomťan a směrem do Burgundska nepřišel nikdy dále než do
Dôle; řekněte mu, co jen chcete, nemusíte se bát.“</p>

<p class="e-bookprozatext">Julián ještě váhal; dáma od pultu mluvila rychle dál;
vynalézavost, již vyžadovalo její povolání, jí poskytovala dostatek lží.</p>

<p class="e-bookprozatext">„Ovšemže se na vás díval, ale jen ve chvíli, kdy se mě
ptal, kdo jste; je to člověk, který se ke každému <span class="e-bookdejapoznamkychar"><span class="calibre19">chová
klackovitě</span></span><b class="calibre10"><i class="calibre16">, </i></b>nechtěl vás urazit.“</p>

<p class="e-bookprozatext">Julián sledoval zrakem domnělého švagra; viděl, jak si
kupuje u zadního kulečníku číslo ke hře; slyšel, jak zvolal hrubým, výhružným
hlasem: <span class="e-bookdejapoznamkychar"><span class="calibre17">„Začínám!“</span></span>
Julián rychle proklouzl za slečnou Amandou a učinil krok směrem ke kulečníku.
Amanda ho chytila za rukáv.</p>

<p class="e-bookprozatext">„Napřed mi pojďte zaplatit,“ řekla mu.</p>

<p class="e-bookprozatext">„Má pravdu,“ pomyslil si Julián, „bojí se, abych
neodešel bez placení.“ Amanda byla tak rozčilená jako on a rudá v tváři:
vracela mu drobné co nejpomaleji a stále tiše opakovala;</p>

<p class="e-bookprozatext">„Odejděte ihned z kavárny, nebo vás už nebudu mít
ráda; a mám vás přece velice ráda.“</p>

<p class="e-bookprozatext">Julián vskutku odešel, ale pomalu. „Není mou
povinností podívat se rovněž drze na toho hrubce a pískat si při tom?“ Hodinu
postával nerozhodně na bulváru před kavárnou a díval se, vyjde-li ten člověk
ven. Neobjevil se a Julián odešel.</p>

<p class="e-bookprozatext">Byl v Besançonu teprve několik hodin a už si měl co
vyčítat. Starý plukovní lékař, ačkoliv měl dnu, dal mu kdysi několik hodin
šermu; to byly veškeré znalosti, kterých by byl mohl v hněvu použít. Ale to by
mu nebylo naprosto vadilo, jen kdyby byl věděl, jak lze vyzvat k souboji jinak
než políčkem; kdyby bylo došlo ke rvačce, byl by ho jeho sok, člověk jako hora,
zbil a nechal ležet.</p>

<p class="e-bookprozatext">„Pro chudáka jako já,“ řekl si Julián, „bez protekce a
bez peněz, nebude velký rozdíl mezi seminářem a vězením; musím si občanské šaty
nechat někde v hostinci, kde si obléknu opět kněžské šaty. Podaří-li se mi
někdy vyjít na několik hodin ze semináře, budu moci v občanských šatech
navštívit slečnu Amandu.“ To byla dobrá myšlenka, ale Julián, třebaže šel kolem
mnoha hostinců, neodvážil se do žádného vstoupit.</p>

<p class="e-bookprozatext">Když konečně šel znovu mimo Hôtel des Ambassadeurs,
setkaly se jeho neklidné oči s pohledem statné, ještě dosti mladé ženy svěží
tváře, šťastného a veselého vzezření. Přistoupil k ní a pověděl jí, co si
přeje.</p>

<p class="e-bookprozatext">„S radostí, můj hezký velebníčku,“ řekla mu hostinská,
„schovám vám občanské šaty, a dokonce vám je dám často vyklepat. V tuto dobu
není radno nechat vlněné šaty delší dobu v klidu ležet.“ Vzala klíč, dovedla ho
sama do pokoje a poradila mu, aby si poznamenal, co tu nechává.</p>

<p class="e-bookprozatext">„Bože, jak pěkně vám to sluší, velebný pane Soreli,“
řekla mu, když sešel do kuchyně. „Dám vám připravit dobrý oběd, a bude vás stát
jenom dvacet sou místo padesáti, jak platí ostatní,“ dodala tiše; „musíme mít
ohled na vaše malé <span class="e-bookdejapoznamkychar">kapesné.</span>“</p>

<p class="e-bookprozatext">„Mám deset louisdorů,“ odvětil Julián pyšně.</p>

<p class="e-bookprozatext">„Ach můj Bože,“ zvolala dobrá hostinská poděšeně,
„nemluvte tak nahlas; v Besançonu je mnoho špatných lidí. Ukradne vám to někdo,
ani se nenadějete. Zejména nechoďte do kaváren, jsou plné darebáků.“</p>

<p class="e-bookprozatext">„Máte pravdu,“ řekl Julián a zamyslil se nad těmi slovy.</p>

<p class="e-bookprozatext">„Přijďte vždycky jenom ke mně, dám vám uvařit kávu.</p>

<p class="e-bookprozatext">Pamatujte si, že tu najdete vždy přítelkyni a dostanete
dobrý oběd za dvacet sou; a to doufám něco znamená. Jděte si sednout ke stolu,
obsloužím vás sama.“</p>

<p class="e-bookprozatext">„Nebudu moci mnoho jíst,“ řekl jí Julián, „jsem příliš
rozčilen, až odejdu od vás, vstoupím do semináře.“</p>

<p class="e-bookprozatext">Dobrá žena ho nenechala odejít, dokud mu nenaplnila
kapsy zásobami. Konečně se Julián vydal na cestu k tomu strašnému místu.
Hostinská mu přede dveřmi ukázala, kudy má jít.</p>

</div>
</body>
</html>