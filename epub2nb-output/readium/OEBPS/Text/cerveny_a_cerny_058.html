<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">22.<br class="calibre14"/>
Rokování</h2>


<p class="e-bookdopiskurzivaodstredu">Republika! Na jednoho člověka, který by
všechno obětoval obecnému dobru, jsou dnes tisíce a milióny těch, kdo znají pouze
své požitky, svou marnivost. V Paříži si člověka váží pro jeho kočár, a ne pro
jeho dobré vlastnosti.</p>

<p class="e-bookdopisdopravamensi">— NAPOLEON: PAMĚTI</p>

<p class="e-bookprozatextbezpredsazeniprvradku">Náhle vrazil do salónu lokaj a hlásil
„Pan vévoda___ “</p>

<p class="e-bookprozatext">„Mlčte, vy hlupáku,“ zvolal vévoda vcházeje. Řekl to
tak důrazně a tak důstojně, že si Julián bezděky pomyslil, že ta vznešená osoba
vyniká jedině tím, že se umí zlobit na lokaje. Pohlédl na příchozího, ale
sklopil ihned oči. Prohlédl nového příchozího tak dobře, že dostal strach, že
se svým pohledem dopustil nějaké indiskrétnosti.</p>

<p class="e-bookprozatext">Vévoda byl padesátník, oblečený byl švihácky a měl
houpavou chůzi. Měl úzkou hlavu, velký nos, špičatý, dopředu vystouplý obličej.
Bylo nesnadné vypadat vznešeněji a bezvýrazněji. Jeho příchodem byla schůze zahájena.</p>

<p class="e-bookprozatext">Z pozorování tváří přítomných lidí byl Julián vyrušen
hlasem pana de la Mole. – „Představuji vám pana Sorela,“ řekl markýz; „je nadán
podivuhodnou pamětí. Teprve před hodinou jsem mu oznámil, jakým posláním má být
poctěn. Aby mi podal důkaz o své paměti, naučil se ihned nazpaměť první stránce
<span class="e-bookdejapoznamkychar">Quotidiennu</span>.“</p>

<p class="e-bookprozatext">„Aha! Těm podivným zprávám z ciziny o ubohém N…,“řekl
domácí pán. Sáhl rychle po novinách a podíval se na Juliána co možno důležitě,
ale právě tím působil směšně; vyzval ho: „Mluvte, pane Soreli!“</p>

<p class="e-bookprozatext">Všichni umlkli a upřeli oči na Juliána; odříkával tak
dobře, že po dvaceti řádcích vévoda řekl: „To stačí.“ Človíček s kančím
pohledem usedl. Byl předsedou schůze, a sotvaže zaujal místo, ukázal Juliánovi
hrací stůl a pokynul mu, aby jej přinesl k němu. Julián si k němu sedl i se
vším, co potřeboval ke psaní. Napočítal kolem zeleného stolu dvanáct osob.</p>

<p class="e-bookprozatext">„Pane Soreli,“ řekl vévoda, „odejděte do sousední
místnosti, dáme vás zavolat.“</p>

<p class="e-bookprozatext">Domácí pán velmi zneklidněl. „Okenice nejsou zavřeny,“
řekl svému sousedovi polohlasně. „Nemusel byste se zrovna dívat oknem ven,“
zavolal hloupě na Juliána. – „To jsem se octl nejméně v nějakém spiknutí,“ pomyslil
si Julián. „Naštěstí není z těch, jež končí na náměstí Grève. I kdyby v tom
bylo nějaké nebezpečí, jsem markýzi povinen nejen takovou, ale i většími
oběťmi. Byl bych šťasten, kdybych mohl napravit všechen žal, který mu mé
ztřeštěnosti mohou jednoho dne způsobit!“</p>

<p class="e-bookprozatext">Přemýšlel o svých nerozvážných kouscích a o svém
neštěstí a prohlížel si okolí tak pozorně, že na ně nikdy nemohl zapomenout.
Teď teprve si vzpomněl, že neslyšel markýze říci lokaji ani jméno ulice a že si
markýz vzal drožku, což jindy nikdy nedělal.</p>

<p class="e-bookprozatext">Julián byl dlouho přenechán svým úvahám. Byl v salónu
potaženém červeným sametem se širokými zlatými prýmy. Na přístěnném stolku byl
velký krucifix ze slonoviny a na krbu ležela skvostně vázaná de Maistrova kniha
<span class="e-bookdejapoznamkychar">O papeži</span> se zlatou ořízkou. Julián ji
otevřel, aby se nezdálo, že poslouchá. V sousedním pokoji chvílemi mluvili
velmi hlasitě. Konečně se dveře otevřely, zavolali ho.</p>

<p class="e-bookprozatext">„Uvažte, pánové,“ řekl předseda, „že od této chvíle
mluvíme před vévodou… Tento pán,“ pravil a ukázal na Juliána, „je mladý bohoslovec
oddaný naší svaté věci, který díky své podivuhodné paměti bude snadno moci
opakovat i naše nejmenší poznámky.</p>

<p class="e-bookprozatext">Slovo má tento pán,“ řekl a ukázal na osobu, která
vypadala otcovsky a měla několik vest. Juliánovi se zdálo, že by bylo přirozenější,
kdyby byl řekl jméno toho pána s vestami. Vzal papír a pilně psal.</p>

<p class="e-bookprozatext">(Zde chtěl spisovatel celou stránku vytečkovat. „To
bude špatně vypadat,“ namítl vydavatel, „a nepěkná úprava je pro tak lehkovážnou
knihu jistá smrt.“</p>

<p class="e-bookprozatext">„Politika,“ odvětil spisovatel, „je kámen přivázaný
literárnímu dílu na krk, kámen, který je za necelého půl roku potopí. Politika
ve výtvorech obraznosti je jako výstřel z pistole na koncertu. Taková rána je
ohlušující, ale není účinná. Neshodne se se zvukem žádného nástroje. Politika
polovinu čtenářů smrtelně urazí a druhou polovinu bude nudit, protože ji najdou
mnohem odborněji a účinněji podánu v ranních novinách…“</p>

<p class="e-bookprozatext">„Nebudou-li vaše osoby mluvit o politice,“ odvětil
vydavatel, „nebudou to již Francouzi z r. 1830 a vaše kniha nebude už zrcadlem
doby, jak o ní tvrdíte…“)</p>

<p class="e-bookprozatext">Juliánův protokol měl šestadvacet stran; podáváme
velmi stručný výtah; neboť bylo třeba jako vždy vypustit příliš směšné detaily,
jež by se byly zdály protivné anebo málo pravděpodobné. (Viz <span class="e-bookdejapoznamkychar">Soudní noviny</span><b class="calibre10"><i class="calibre16">.</i></b>)</p>

<p class="e-bookprozatext">Pán s vestami a laskavou tváří (byl to asi nějaký
biskup) se často usmíval a tu nabývaly jeho mrkající oči zvláštního lesku a odhodlanějšího
výrazu než obyčejně. Nechali ho mluvit před vévodou (ale před kterým vévodou?,
říkal si Julián) jako prvního řečníka, patrně aby vyložil jejich názory a aby
zastával funkci veřejného zástupce. Juliánovi se zdálo, že řečník je nejistý a nedochází
k žádným pevným závěrům, jak se to těmto úředníkům často vytýká. V debatě mu to
vévoda také vytkl.</p>

<p class="e-bookprozatext">Po několika mravoučných a shovívavě filosofických větách
řekl pán s vestami:</p>

<p class="e-bookprozatext"><span class="calibre17">„Velkomyslná
Anglie, vedená velkým a nesmrtelným Pittem, vydala čtyřicet miliard franků, aby
zabránila revoluci. Dovolí-li mi shromáždění, abych směl otevřeně mluvit o smutné
okolnosti, musím říci, že Anglie si neuvědomila, že by proti takovému muži jako
Bonaparte, zejména když se proti němu mohly postavit jen dobré úmysly, bylo
možno něco pořídit jenom opatřením proti jeho osobě…“</span></p>

<p class="e-bookprozatext">„Ach, zase chvalořeč na vraždu!“ řekl domácí pán
neklidně.</p>

<p class="e-bookprozatext">„Ušetřete nás svých sentimentálních kázání,“ zvolal
předseda mrzutě; jeho kančí oči se divoce zaleskly. „Pokračujte,“ řekl muži s vestami.
Předsedovi zrudlo čelo a tváře.</p>

<p class="e-bookprozatext">„Velkomyslná Anglie,“ pokračoval řečník, „je dnes v koncích,
neboť každý Angličan, dříve než si koupí chléb, musí zaplatit úroky ze
čtyřiceti miliard franků, jichž bylo použito proti jakobínům. Nemá již Pitta…“</p>

<p class="e-bookprozatext">„Má vévodu Wellingtona,“ namítla důležitě se tvářící
vojenská osoba.</p>

<p class="e-bookprozatext">„Prosím ticho, pánové,“ zvolal předseda; „chceme-li se
dále přít, nemuseli jsme sem ještě volat pana Sorela.“</p>

<p class="e-bookprozatext">„Je přece známo, že ten pán mívá hodně názorů,“ řekl
jedovatě vévoda a pohlédl na rušitele, bývalého Napoleonova generála.</p>

<p class="e-bookprozatext">Julián pochopil, že to byla osobní, velmi urážlivá
narážka. Všichni se usmívali. Přeběhlý generál zrudl hněvem.</p>

<p class="e-bookprozatext">„Pitt již nežije, pánové,“ opakoval řečník zoufale,
jako muž, který pozbývá naděje, že posluchače přivede k rozumu.</p>

<p class="e-bookprozatext">„A i kdyby v Anglii byl druhý Pitt, národ se nedá
dvakrát oklamat týmiž prostředky.“</p>

<p class="e-bookprozatext">„Z téhož důvodu je také druhý vítězný generál, druhý
Bonaparte ve Francii nemožný,“ zvolal vojenský rušitel.</p>

<p class="e-bookprozatext">Tentokrát se ani předseda, ani vévoda neodvážil
projevit svou nelibost, ačkoliv jim Julián četl ve tváři, že k tomu mají velkou
chuť. Sklopili oči a vévoda se spokojil tím, že dvakrát vzdychl tak, aby ho
všichni slyšeli.</p>

<p class="e-bookprozatext">Ale řečník se urazil.</p>

<p class="e-bookprozatext">„Mluvím patrně už příliš dlouho,“ řekl prudce a zanechal
usměvavé zdvořilosti a ohleduplného způsobu vyjadřování, jež Julián pokládal za
rys jeho povahy; „přejete si, abych skončil; nedbáte, že se snažím, abych neurazil
žádné uši, i kdyby byly sebedelší. Nuže, pánové, budu stručný.</p>

<p class="e-bookprozatext">A řeknu vám docela nehledanými slovy: Anglie nemá již
ani sou pro podporu dobré věci. Ani sám Pitt při veškeré své geniálnosti by
nedovedl oklamat drobné anglické poplatníky, neboť vědí, že jen krátké tažení
waterlooské je stálo miliardu franků. Jelikož mám mluvit bez obalu,“ dodal
řečník, rozohňuje se čím dále tím více, „řeknu vám: <span class="e-bookdejapoznamkychar">Pomozte si sami</span><b class="calibre10"><i class="calibre16">,</i></b> neboť Anglie
nemá pro vás ani guinei, a nedá-li Anglie peníze, Rakousko, Rusko a Prusko, jež
mají sice odvahu, ale nemají peníze, mohou podniknout proti Francii nejvýše
jedno nebo dvě tažení.</p>

<p class="e-bookprozatext">Lze doufat, že mladí jakobínští vojáci budou poraženi
v prvním a snad i v druhém tažení; ale řeknu vám, i kdybych měl být ve vašich
očích pokládán za revolucionáře, že ve třetím budete mít opět co činit s vojáky
z roku 1794, kteří již zdaleka nebyli selskými rekruty z roku 1792.“</p>

<p class="e-bookprozatext">Zde byl přerušen ze tří nebo čtyř stran zároveň.</p>

<p class="e-bookprozatext">„Pane Soreli,“ řekl předseda Juliánovi, „opište na
čisto v sousedním pokoji začátek protokolu, který jste napsal.“ Julián odešel
velmi nerad. Řečník počal právě mluvit o možnostech, o nichž Julián sám často
přemýšlel.</p>

<p class="e-bookprozatext">„Bojí se, abych se jim nevysmál,“ pomyslil si. Když ho
zase zavolali zpět, mluvil pan de la Mole s vážností, která se Juliánovi, jenž
ho znal, zdála velmi směšná:</p>

<p class="e-bookprozatext">„…Ano, pánové, obzvláště o tomto nešťastném národě lze
říci:</p>

<p class="e-bookprozatextuprostredkurziva">Bude Bohem, stolem nebo umyvadlem?</p>

<p class="e-bookprozatext"><span class="e-bookdejapoznamkychar">Bude Bohem!</span>
zvolá bajkář. Vám, pánové, zdá se, je určen ten vznešený a hluboký výrok.
Jednejte vlastní silou a vznešená Francie bude zase taková, jaká byla za našich
předků a jakou jsme ji my viděli ještě před smrtí Ludvíka XVI.</p>

<p class="e-bookprozatext">Anglie, aspoň její vysoká šlechta, se hrozí tak jako
my podlého jakobinismu a bez anglického zlata mohou Rakousko, Rusko, Prusko
svést nejvýše dvě nebo tři bitvy. Postačí to k úspěšné okupaci, jako byla ta,
kterou pan de Richelieu tak hloupě promrhal roku 1817? Já nemyslím.“</p>

<p class="e-bookprozatext">Zde byl přerušen, ale ze všech stran se ozvalo: ticho!
Přerušení způsobil opět bývalý císařský generál, který toužil po modré stuze a chtěl
vyniknout mezi autory tajné nóty.</p>

<p class="e-bookprozatext">„Já nemyslím,“ opakoval pan de la Mole, když se hluk
utišil, a kladl důraz na slovo <span class="e-bookdejapoznamkychar">já </span>se
smělostí, která Juliána okouzlila. „To dobře sehrál,“ myslil si, zatímco psal
skoro tak rychle, jak markýz mluvil. „Jediným přiléhavým slovem zastínil dvacet
válečných tažení toho renegáta.“</p>

<p class="e-bookprozatext">„Za nové vojenské obsazení nemusíme děkovat pouze
cizině,“ pokračoval markýz nejmírnějším tónem. „Mládež, která píše paličské
články do <span class="e-bookdejapoznamkychar">Globe</span>, vám dá několik tisíc
mladých vojevůdců, mezi nimiž se může najít nějaký Kléber, Hoche, Jourdan,
Pichergu, ale nebude třeba tak slušný.“</p>

<p class="e-bookprozatext">„Nedovedli jsme je ocenit,“ řekl předseda, „měli jsme
jim zajistit nesmrtelnost.“</p>

<p class="e-bookprozatext">„Je konečně třeba,“ počal pan de la Mole znovu, „aby
byly ve Francii dvě strany, ale dvě strany nejenom podle jména, nýbrž opravdu
dvě přesně od sebe odlišné strany. Uvědomme si, koho je nutno rozdrtit. Na
jedné straně novináře, voliče, slovem veřejné mínění; pak mládež a ty, kdo se
jí obdivují. Zatímco se oni opájejí vlastními planými slovy, máme my tu zaručenou
výhodu, že čerpáme ze státního rozpočtu.“</p>

<p class="e-bookprozatext">Byl opět přerušen.</p>

<p class="e-bookprozatext">„Vy, pane,“ řekl pan de la Mole rušiteli povýšeně a s obdivuhodným
klidem, „vy nečerpáte, uráží-li vás to slovo, vy pohlcujete čtyřicet tisíc
franků ze státního rozpočtu a osmdesát tisíc z osobních důchodů panovníkových.</p>

<p class="e-bookprozatext">Nuže, pane, když mě k tomu nutíte, beru vás směle za
příklad. Jako vaši urození předkové, kteří provázeli svatého Ludvíka na křižáckém
tažení, měl byste nám za těch sto dvacet tisíc franků ukázat aspoň pluk, setninu,
co pravím, aspoň půl setniny anebo jen padesát lidí odhodlaných bojovat,
oddaných na život i na smrt dobré věci. Ale máte pouze několik lokajů, z nichž
byste, kdyby došlo ke vzpouře, měl sám strach.</p>

<p class="e-bookprozatext">Pánové, trůn, oltář, šlechta mohou zítra vzít zasvé,
neutvoříte-li v každém okrese oddíl pěti set <span class="e-bookdejapoznamkychar">oddaných</span> mužů; ale pravím oddaných nejenom
se vší francouzskou statečností, ale také se španělskou vytrvalostí.</p>

<p class="e-bookprozatext">Polovina toho mužstva se bude muset skládat z našich
dětí, z našich synovců, zkrátka z pravých šlechticů. Každý z nich bude mít po
boku ne tlachavého měšťáka, který je ochoten nasadit si trikoloru, kdyby se
vrátil rok 1815, nýbrž dobrého, prostého a přímého sedláka jako Catelineau<a href="../Text/cerveny_a_cerny_082.html#_ftn21" title="" class="pcalibre pcalibre1" id="_ftnref21"><span class="msofootnotereference"><span class="calibre18"><span class="msofootnotereference"><span class="calibre12">[21]</span></span></span></span></a>; náš šlechtic ho
získá pro své zásady, bude to, možno-li tak říci, jeho soukojenec. Nechť každý
z nás obětuje <span class="e-bookdejapoznamkychar">pětinu</span> svého důchodu na
vytvoření toho malého sboru pěti set oddaných mužů v každém okrese. Pak teprve
můžete počítat s cizí okupací. Žádný cizí voják nepronikne ani do Dijonu,
nebude-li mít zaručeno, že v každém okrese najde pět set vojáků, kteří se k němu
přidají.</p>

<p class="e-bookprozatext">Cizí králové vás nebudou ani poslouchat, pokud jim
neoznámíte, že je připraveno dvacet tisíc šlechticů odhodlaných chopit se
zbraně, aby jim otevřeli brány Francie. To je těžká služba, řeknete. Ovšem, pánové,
ale běží nám o hlavu! Mezi svobodou tisku a naší existencí jakožto šlechty je
veden boj na život a na smrt. Staňte se řemeslníky, sedláky, anebo se chopte
pušky. Buďte strašpytlové, chcete-li, ale nebuďte hlupáci; otevřete oči.</p>

<p class="e-bookprozatext"><span class="e-bookdejapoznamkychar">Utvořte pevný šik</span>,
volám k vám slovy jakobínské písně, pak se už najde nějaký šlechetný GUSTAV
ADOLF, který pohnut nesmírným nebezpečím, hrozícím monarchistickému zřízení,
přispěchá ze své tři sta mil vzdálené země a udělá pro vás to, co Gustav udělal
pro protestantská knížata. Chcete dále mluvit, a ne jednat? Za padesát let
budou v Evropě jen presidenti republik a ani jediný král. A s těmi čtyřmi
písmeny K, R, Á, L zmizí kněží i šlechtici. Vidím již jen <span class="e-bookdejapoznamkychar">kandidáty</span><b class="calibre10"><i class="calibre16">,</i></b> kteří se dvoří <span class="e-bookdejapoznamkychar">špinavým většinám</span><b class="calibre10"><i class="calibre16">.</i></b></p>

<p class="e-bookprozatext">Nemá smysl říkat, že Francie nemá v tuto chvíli
generála, jemuž by všichni důvěřovali, kterého by všichni milovali a znali, že
armáda je organizována pouze v zájmu trůnu a oltáře, že byli propuštěni všichni
staří, zkušení vojáci, kdežto každý z pruských a rakouských pluků má padesát poddůstojníků,
kteří již byli v ohni.</p>

<p class="e-bookprozatext">Dvě stě tisíc mladíků drobné buržoazie touží po
válce…“</p>

<p class="e-bookprozatext">„Už dost těch nepříjemných pravd,“ zvolal domýšlivě
vážný pán, patrně velmi vysoký církevní hodnostář, neboť pan de la Mole, místo
aby se hněval, se příjemně usmál a to Julián pokládal za neklamné znamení.</p>

<p class="e-bookprozatext">„Už dosti těch nepříjemných pravd, mluvme stručně,
pánové: člověk, jemuž musí být odňata nemocná noha, by nadarmo ujišťoval
lékaře, že ta nemocná noha je úplně zdravá. Promiňte mi to přirovnání, pánové,
naším chirurgem je vznešený vévoda…“</p>

<p class="e-bookprozatext">„Nyní konečně bylo vysloveno to velké slovo,“ pomyslil
si Julián; „tedy k vévodovi… pojedu dnes v noci.“</p>

</div>
</body>
</html>