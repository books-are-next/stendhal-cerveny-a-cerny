<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_62">26.<br class="calibre14"/>
Duchovní láska</h2>

<p class="e-bookdopiskurzivaodstredu1">Též
měla, rozumí se, Adelina <br class="calibre6"/>
v chování patricijský hladký klid, <br class="calibre6"/>
jenž nepřekročitelnou svorou spíná <br class="calibre6"/>
vše, čím by hlásit chtěl se z hrudi cit: <br class="calibre6"/>
tak jako neuslyšíš mandarina <br class="calibre6"/>
cokoli teplým slůvkem pochválit, <br class="calibre6"/>
buď sebevětší jeho zalíbení.</p>

<p class="e-bookdopisdopravamensi">— DON JUAN, zpěv XIII, strofa 84</p>

<p class="e-bookprozatextbezpredsazeniprvradku">„Celá rodina je trochu
ztřeštěná,“ myslila si maršálová; „jsou zamilováni do toho mladého kněze, který
nedovede nic jiného než mlčky poslouchat a dívat se těma svýma opravdu docela
hezkýma očima.“</p>

<p class="e-bookprozatext">Julián viděl zase v chování maršálové skoro dokonalý
vzor <span class="e-bookdejapoznamkychar">patricijského klidu</span>, který se
projevuje bezvadnou zdvořilostí, a ještě více neschopností jakéhokoliv
silnějšího pohnutí. Nepředvídané pohyby, nedostatek sebeovládání by byly paní
de Fervaques pohoršily skoro právě tak, jako kdyby se nechovala majestátně vůči
podřízeným. Nejmenší známka citovosti by byla v jejích očích jakousi <span class="e-bookdejapoznamkychar">duševní opilostí</span>, za niž je třeba se stydět
a která se těžce prohřešuje proti všemu, čím je vysoce postavená osoba sama
sobě povinna. Nejraději mluvila o posledním králově honu, její nejmilejší
knihou byly <span class="e-bookdejapoznamkychar">Paměti vévody Saint-Simona</span><i class="calibre16">,</i>
zejména pro jejich rodopisnou část.</p>

<p class="e-bookprozatext">Julián znal místo, kde bylo takové osvětlení, že se v něm
krása paní de Fervaques nejlépe uplatňovala. Býval tam vždy dříve než ona, ale
dbal, aby jeho židle byla obrácena tak, aby neviděl Matyldu. Slečna de la Mole
se divila, že se jí tak vytrvale vyhýbá, a proto jednoho dne opustila modrou
pohovku a sedla si s ruční prací ke stolečku vedle křesla maršálové. Julián ji
viděl dosti zblízka, pod kloboukem paní de Fervaques. Její oči, jež vládly nad
jeho osudem, ho zprvu vyděsily, ale pak ho prudce vytrhly z obvyklé netečnosti;
začal mluvit a mluvil výborně.</p>

<p class="e-bookprozatext">Hovořil s maršálovou, ale jediným jeho cílem bylo
působit na duši Matyldinu. Konečně se rozohnil tak, že paní de Fervaques už nerozuměla
tomu, co mluvil.</p>

<p class="e-bookprozatext">To byl první úspěch. Kdyby byl připadl na myšlenku
dovršit jej několika frázemi z německé mystiky, trochou vyšší nábožnosti a trochou
jezuitství, byla by ho maršálová zařadila ihned mezi velké muže, kteří jsou
povoláni, aby obrodili devatenácté století.</p>

<p class="e-bookprozatext">„Když má tak špatný vkus, že mluví tak dlouho a tak
živě s paní de Fervaques,“ řekla si slečna de la Mole, „nebudu ho už poslouchat.“
Až do konce večera dostála slovu, ale musela si dělat násilí.</p>

<p class="e-bookprozatext">Když o půlnoci se svícnem v ruce doprovázela matku do
jejího pokoje, zastavila se paní de la Mole na schodech a začala vychvalovat
Juliána. To Matyldu popudilo ještě více, takže nemohla usnout. Jediná myšlenka
ji uklidňovala: „Muže, jímž já pohrdám, pokládá tedy ještě maršálová za muže
vysokých hodnot.“</p>

<p class="e-bookprozatext">Julián byl méně nešťasten, poněvadž začal jednat; jeho
pohled padl náhodou na kožené pouzdro, do něhož kníže Korazov vložil
třiapadesát milostných dopisů, které mu daroval. První měl dole poznámku: <span class="e-bookdejapoznamkychar">Číslo I se pošle za týden po prvním setkání</span><i class="calibre16">.</i></p>

<p class="e-bookprozatext">„Opozdil jsem se!“ zvolal Julián, „stýkám se s paní de
Fervaques už mnohem déle.“ Začal hned opisovat první milostný dopis; bylo to k smrti
nudné kázání plné frází o ctnosti. U druhé stránky naštěstí usnul.</p>

<p class="e-bookprozatext">Za několik hodin ho zastihlo slunce, jak spí opřený o stůl.
Jedněmi z nejtrýznivějších chvil jeho života byly okamžiky, kdy si každé ráno
při probuzení vždy znovu uvědomoval své neštěstí. Ale toho dne dokončil opisování
dopisu skoro se smíchem. „Je to možné,“ myslil si, „že něco takového napsal
mladý muž?“ Některé věty měly devět řádků. Na spodním okraji originálu uviděl
poznámku tužkou:</p>

<p class="e-bookprozatextkurziva">Dopisy je třeba donášet osobně; na koni, černá
kravata, modrý kabát. Dopis budiž odevzdán vrátnému; při tom se tvářit
zarmouceně a hluboce melancholicky. Je-li nablízku nějaká komorná, utírat si pokradmu
oči. Promluvit s komornou.</p>

<p class="e-bookprozatext">Vykonal vše podle předpisu.</p>

<p class="e-bookprozatext">„To, čeho se zde odvažuji, je velmi nebezpečné,“
pomyslil si, když vycházel z paláce maršálové de Fervaques, „ale tím hůř pro
Korazova. Opovážit se psát ženě tak proslulé svou počestností! Potrestá mě hlubokým
pohrdáním a z ničeho bych neměl větší zábavu. Je to vlastně jediná komedie, pro
kterou mohu mít smysl. Ano, zesměšnit toho protivného tvora, kterému říkám <span class="e-bookdejapoznamkychar">já</span><i class="calibre16">,</i> bude pro mne zábavou. Myslím, že
bych byl schopen spáchat nějaký zločin pouze proto, abych se rozptýlil.“</p>

<p class="e-bookprozatext">Už měsíc byly nejkrásnějšími okamžiky jeho života
chvíle, kdy odváděl do stáje svého koně. Korazov mu výslovně zakázal dívat se
pod jakoukoliv záminkou po nevěrné milence. Ale krok koně, který tak dobře
znala, způsob, jak Julián klepal bičíkem na dveře stáje, aby přivolal nějakého
sluhu, přilákaly někdy Matyldu za záclony v okně. Mušelínová záclona byla tak
tenká, že Julián Matyldu viděl. Zpod okraje svého klobouku vídával Matyldinu
postavu, ale oči jí neviděl. „Nemůže tedy ani ona vidět mé oči,“ říkal si, „je
to tedy, jako bych se na ni nedíval.“</p>

<p class="e-bookprozatext">Večer se k němu paní de Fervaques chovala tak, jako by
nebyla obdržela jeho filosoficko-mysticko-náboženské pojednání, které ráno s tak
melancholickou tváří odevzdal vrátnému. Minulého večera odhalila náhoda
Juliánovi prostředek, jak se stát výmluvným: sedl si tak, aby viděl Matyldiny
oči. A Matylda za chvíli po maršálčině příchodu opustila modrou pohovku: tím
také opustila obvyklou společnost. Zdálo se, že pan de Croisenois je tím novým
vrtochem ohromen; pohled na jeho utrpení zmírnil poněkud Juliánovo neštěstí.</p>

<p class="e-bookprozatext">Tento neočekávaný obrat v jeho životě měl za následek,
že se Julián stal výmluvným jako anděl; a protože ješitnost se vplíží i do
srdcí, která jsou svatyní nejvznešenější ctnosti, řekla si maršálová, když
nasedala opět do kočáru:</p>

<p class="e-bookprozatext">„Slečna de la Mole má pravdu, ten mladý kněz má v sobě
cosi zvláštního. Moje přítomnost ho činila první dny asi nesmělým. Všichni
lidé, s nimiž se člověk v tom domě setkává, jsou ve skutečnosti velmi
lehkomyslní; vidím tu jedině takové ctnosti, které jsou podporovány stářím a už
velmi potřebují chladnost pokročilého věku. Ten mladý muž asi poznal, jaký je
rozdíl mezi nimi a mnou; píše dobře; ale bojím se, že prosba, kterou vyslovil
ve svém dopise, prosba, abych ho osvítila svými radami, je ve skutečnosti cit,
který si sám neuvědomuje.</p>

<p class="e-bookprozatext">Ale kolik obrácení na víru tak začínalo! Dobrým
znamením je také to, že jeho sloh se tak liší od slohu ostatních mladých mužů,
jejichž dopisy jsem měla příležitost číst. Není možno nevidět vroucnost,
hlubokou vážnost a zanícené přesvědčení v dopisech toho mladého kněze: bude mít
v sobě jemnost Massillonovu.“<a href="../Text/cerveny_a_cerny_082.html#_ftn22" title="" class="pcalibre pcalibre1" id="_ftnref22"><span class="msofootnotereference"><span class="calibre28"><span class="msofootnotereference"><span class="calibre29">[22]</span></span></span></span></a></p>

</div>
</body>
</html>