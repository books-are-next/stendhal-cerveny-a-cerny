<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">43.</h2>


<p class="e-bookprozatextbezpredsazeniprvradku"><span class="calibre17">Za
hodinu, když opět pevně spal, byl probuzen slzami, jež mu kanuly na ruku.</span></p>

<p class="e-bookprozatext">„Ach, to je zase Matylda,“ pomyslil si ještě napolo ve
spánku. „Umínila si, že mě něžností přiměje k tomu, abych změnil své rozhodnutí.“
Byl mrzutý vyhlídkou na nový patetický výstup a neotevřel oči. Vzpomněl si na
verše Belfagora<a href="../Text/cerveny_a_cerny_082.html#_ftn26" title="" class="pcalibre pcalibre1" id="_ftnref26"><span class="msofootnotereference"><span class="calibre18"><span class="msofootnotereference"><span class="calibre12">[26]</span></span></span></span></a>
prchajícího před svou ženou.</p>

<p class="e-bookprozatext">Tu uslyšel podivný vzdech. Otevřel oči, byla to paní
de Rênal. „Ach! Přece tě ještě jednou před smrtí vidím! Či je to jen přelud?“
zvolal a vrhl se jí k nohám.</p>

<p class="e-bookprozatext">Okamžitě se vzpamatoval a dodal: „Odpusťte, milostivá
paní. Ve vašich očích jsem přece vrahem.“</p>

<p class="e-bookprozatext">„Pane Juliáne, přišla jsem vás zapřísahat, abyste
podal odvolání. Vím, že nechcete…“ Dusila se pláčem; nemohla dále mluvit.</p>

<p class="e-bookprozatext">„Prosím vás snažně, abyste mi odpustila.“</p>

<p class="e-bookprozatext">„Chceš-li, abych ti odpustila,“ řekla vstávajíc a vrhla
se mu do náručí, „musíš ihned podat odvolání proti rozsudku.“ Julián jí pokrýval
tvář polibky.</p>

<p class="e-bookprozatext">„Budeš mě navštěvovat každý den celé ty dva měsíce?“</p>

<p class="e-bookprozatext"><span class="calibre19">„Přísahám ti to.
Přijdu každý den, pokud mi v tom muž nezabrání.“</span></p>

<p class="e-bookprozatext">„Podepíši!“ zvolal Julián. „Odpouštíš mi skutečně? Je
to možné?“</p>

<p class="e-bookprozatext">Sevřel ji v objetí; byl jako šílený. Slabě vykřikla.</p>

<p class="e-bookprozatext">„Co je ti?“</p>

<p class="e-bookprozatext">„To nic není,“ řekla, „způsobil jsi mi bolest.“</p>

<p class="e-bookprozatext">„Na rameni, že,“ zvolal Julián a rozplakal se. Pustil
ji z objetí a pokryl jí ruku žhavými polibky. „Kdo by si to byl pomyslil, když
jsem tě naposledy viděl v tvém pokoji ve Verrières?“</p>

<p class="e-bookprozatext">„A kdo by mi byl tehdy řekl, že napíši panu de la Mole
tak hanebný dopis?“</p>

<p class="e-bookprozatext">„Věř mi, že jsem tě vždy miloval, že jsem miloval jen
tebe!“</p>

<p class="e-bookprozatext">„Je to možné?“ zvolala paní de Rênal nevýslovně
šťastna. Opřela se o Juliána, který před ní klečel, a dlouho mlčky plakali.</p>

<p class="e-bookprozatext">V celém svém životě neprožil Julián takovou chvíli.</p>

<p class="e-bookprozatext">Po dlouhé době, když byli opět schopni mluvit, zeptala
se paní de Rênal:</p>

<p class="e-bookprozatext">„A co ta mladá paní Micheletová či spíše slečna de la
Mole? Neboť počínám doopravdy věřit v ten podivný román!“</p>

<p class="e-bookprozatext">„Je pouze zdánlivě pravdivý,“ odpověděl Julián. „Je
mou ženou, ale není mou milenkou.“</p>

<p class="e-bookprozatext">Přerušovali stále jeden druhého, ale konečně si
pověděli vše, co ještě o sobě nevěděli. Dopis zaslaný panu de la Mole sestavil
mladý kněz, který byl zpovědníkem paní de Renal. Ona jej pouze opsala.</p>

<p class="e-bookprozatext">„K jak hroznému činu mě přimělo náboženství!“ řekla
mu; „a to jsem ještě nejhorší místa dopisu zmírnila…“ Juliánovy láskyplné
projevy a jeho štěstí jí dokazovaly, že jí odpouští. Nikdy dosud neprožíval tak
velkou lásku.</p>

<p class="e-bookprozatext">„Pokládám se přesto za zbožnou,“ řekla mu paní de
Rênal v další rozmluvě. „Věřím upřímně v Boha; věřím rovněž, ba vím jistě, že
se dopouštím hrozného hříchu, ale teď, kdy jsem u tebe, třebaže jsi dvakrát na
mne střelil…“ a tu ji Julián proti její vůli umlčel polibky.</p>

<p class="e-bookprozatext">„Nech mě,“ pokračovala. „Chci si s tebou vážně
promluvit, bojím se, abych na to nezapomněla… Nyní, kdy jsem u tebe, zmizely
pro mne všechny povinnosti; necítím v sobě nic než lásku k tobě. Slovo láska je
vlastně příliš slabé. Cítím k tobě, co bych měla cítit jedině k Bohu: směs
úcty, lásky, poslušnosti… Opravdu nevím ani, jaké city ve mně vzbuzuješ. Kdybys
mi řekl, abych probodla žalářníka, spáchala bych zločin dříve, než bych si to
uvědomila. Vysvětli mi to přesně, než od tebe odejdu, chci vidět jasně do svého
srdce; neboť za dva měsíce se musíme rozloučit… Pověz mi, rozejdeme se skutečně?“
řekla mu a usmála se.</p>

<p class="e-bookprozatext">„Beru své slovo zpět,“ zvolal Julián a vstal. „Nepodám
odvolání proti rozsudku, zamýšlíš-li jedem, nožem, pistolí, uhelným plynem nebo
nějakým jiným způsobem ukončit svůj život anebo si ublížit.“</p>

<p class="e-bookprozatext">Tvář paní de Rênal se náhle změnila; vroucí něžnost
ustoupila hluboké zádumčivosti.</p>

<p class="e-bookprozatext">„Což kdybychom zemřeli ihned?“ řekla mu tiše.</p>

<p class="e-bookprozatext">„Kdož ví, co najdeme na onom světě?“ odpověděl Julián.
„Snad muka, snad vůbec nic. Neprožijeme raději spolu dva blažené měsíce? Dva
měsíce, to je hodně dní. Bude to nejšťastnější doba mého života.“</p>

<p class="e-bookprozatext">„Nejšťastnější doba tvého života?“</p>

<p class="e-bookprozatext">„Ano,“ opakoval Julián vřele, „a mluvím s tebou jako
sám se sebou. Bůh mě chraň, abych přeháněl!“</p>

<p class="e-bookprozatext">„To znamená, že žádáš po mně, abych také mluvila,“
řekla s nesmělým a zádumčivým úsměvem.</p>

<p class="e-bookprozatext">„Ano! Přísahej na svou lásku ke mně, že si nesáhneš
přímo anebo nepřímo na život… mysli na to,“ dodal, „že musíš žít pro mého syna,
kterého Matylda, až bude markýzou Croisenoisovou, přenechá lokajům.“</p>

<p class="e-bookprozatext">„Přísahám,“ odpověděla chladně, „ale chci odnést s sebou
tvé odvolání, napsané a podepsané tvou rukou. Odevzdám je sama státnímu
návladnímu.“</p>

<p class="e-bookprozatext">„Měj se na pozoru, kompromituješ se.“</p>

<p class="e-bookprozatext">„Když jsem zašla tak daleko, že jsem tě navštívila ve
vězení, budu již navždy pro Besançon a celé Franche-Comté terčem posměchu,“
řekla s výrazem hlubokého smutku. „Překročila jsem hranici studu… Ztratila jsem
čest; je pravda, že je to pro tebe…“</p>

<p class="e-bookprozatext">Řekla to tak smutně, že ji Julián objal a prožíval
docela nové štěstí. Nebylo to již milostné opojení, byla to vroucí vděčnost.
Poprvé pochopil v plném rozsahu oběť, kterou mu přinesla.</p>

<p class="e-bookprozatext">Kterási lidumilná duše zpravila bezpochyby pana de
Rênal o dlouhých návštěvách jeho ženy v Juliánově vězení. Neboť po třech dnech
jí poslal kočár s výslovným rozkazem, aby se okamžitě vrátila do Verrières.</p>

<p class="e-bookprozatext">To kruté rozloučení bylo pro Juliána špatným počátkem
dne. Za dvě nebo tři hodiny nato se dověděl, že jakýsi pletichářský kněz, jemuž
se nepodařilo vetřít mezi besançonské jezuity, sedí už od rána na ulici před
vraty vězení. Silně pršelo, a proto si ten člověk chtěl hrát na mučedníka.
Julián byl mrzutý, ta hloupost se ho velmi nepříjemně dotkla.</p>

<p class="e-bookprozatext">Už ráno odmítl návštěvu toho kněze, ale ten si vzal do
hlavy, že musí Juliána vyzpovídat a že si získá vážnost mezi besançonskými
ženami tím, že bude domněle znát všechny tajnosti, s nimiž se mu Julián snad
svěřil.</p>

<p class="e-bookprozatext">Hlasitě prohlašoval, že stráví u vrat věznice celý den
a noc. – „Bůh mě posílá, abych obměkčil srdce toho odpadlíka…“ A luza, vždy
žádostivá nějaké podívané, se počínala sbíhat.</p>

<p class="e-bookprozatext">„Ano, bratři,“ říkal jim kněz, „strávím zde celý den,
celou noc a všechny následující dny a noci. Duch svatý ke mně promluvil, bylo
mi shůry svěřeno poslání; mám zachránit duši mladého Sorela. Připojte se k mým
modlitbám atd. atd.“</p>

<p class="e-bookprozatext">Julián se hrozil skandálu a všeho, co mohlo na něho
obracet pozornost. Chtěl odejít ze světa nenápadně. Ale choval jakousi naději,
že se ještě shledá s paní de Rênal, a byl šíleně zamilován.</p>

<p class="e-bookprozatext">Vrata věznice byla v jedné z nejživějších ulic. Mučilo
ho pomyšlení, že ten zablácený kněz způsobuje shluk lidí a dělá mu ostudu. – „A
bezpochyby opakuje každou chvíli mé jméno!“ Ta chvíle byla mu trapnější než
smrt.</p>

<p class="e-bookprozatext">Několikrát, vždy po hodině, poslal klíčníka, který mu
byl oddán, aby se podíval, je-li kněz ještě před vraty věznice.</p>

<p class="e-bookprozatext">„Pane, klečí na obou kolenou v blátě,“ oznamoval mu
vždy klíčník. „Modlí se hlasitě a odříkává litanie za vaši duši…“</p>

<p class="e-bookprozatext">„Ten drzoun!“ myslil si Julián. V tu chvíli skutečně
zaslechl tlumený hluk; to lidé odpovídali na litanie. K dovršení své nevole viděl,
že klíčník sám pohybuje rty a opakuje latinská slova. – „Začínají říkat,“ dodal
klíčník, „že musíte mít velmi zatvrzelé srdce, když odmítáte pomoc toho svatého
člověka.“</p>

<p class="e-bookprozatext">„Ó vlasti má! Jak jsi ještě zaostalá!“ zvolal Julián
hněvivě. A pokračoval nahlas ve svém uvažování, nedbaje přítomnosti
klíčníkovy.</p>

<p class="e-bookprozatext">„Ten člověk chce, aby se dostal do novin, může být
jistý, že toho dosáhne.</p>

<p class="e-bookprozatext">Ach! Prokletí venkované! V Paříži by mě takhle
netýrali. Tam jsou šarlatáni chytřejší.</p>

<p class="e-bookprozatext">Přiveďte sem toho svatého kněze,“ řekl konečně
klíčníkovi a pot se mu řinul proudem po čele. Klíčník se pokřižoval a odešel
celý rozradostnělý.</p>

<p class="e-bookprozatext">Ukázalo se, že ten svatý kněz je hrozně šeredný a strašně
zablácený. Venku pršelo a chladný déšť zvyšoval tmu a vlhkost v kobce. Kněz
chtěl Juliána obejmout a začal se v řeči rozplývat pohnutím. Bylo příliš
zřejmé, že je to nízký pokrytec. Ještě nikdy se Julián tak nerozhněval.</p>

<p class="e-bookprozatext">Za čtvrt hodiny po příchodu kněze Julián cítil, že se
stal úplným zbabělcem. Poprvé mu smrt připadala strašnou. Myslil na to, že za
dva dny po popravě začne jeho tělo hnít atd. atd.</p>

<p class="e-bookprozatext">Byl by se již skoro prozradil nějakou známkou slabosti
anebo by se byl vrhl na kněze a zardousil ho svým řetězem, když tu připadl na
myšlenku poprosit toho svatého muže, aby ještě téhož dne šel za něho odsloužit
mši za čtyřicet franků.</p>

<p class="e-bookprozatext">Bylo již poledne a kněz se tedy vytratil.</p>

</div>
</body>
</html>