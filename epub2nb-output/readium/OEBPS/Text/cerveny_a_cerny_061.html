<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">25.<br class="calibre14"/>
Ministerstvo ctnosti</h2>


<p class="e-bookdopiskurzivaodstredu">Ale budu-li té rozkoše užívat tak rozumně a
opatrně, nebude to pro mne už rozkoš.</p>

<p class="e-bookdopisdopravamensi">— LOPE DE VEGA</p>

<p class="e-bookprozatextbezpredsazeniprvradku">Sotva se náš hrdina vrátil do
Paříže a dostal se z pracovny markýze de la Mole, který byl zřejmě znepokojen
jeho zprávami, spěchal k hraběti Altamirovi. K proslulosti získané jeho odsouzením
k smrti se u toho krásného cizince družila velká vážnost a zbožnost; obě tyto
přednosti, a především vznešený původ hraběte se velmi zamlouvaly paní de
Fervaques, a proto se s ním hodně stýkala.</p>

<p class="e-bookprozatext">Julián se mu docela vážně přiznal, že je do ní velmi
zamilován.</p>

<p class="e-bookprozatext">„Je to vzor nejčistší a nejvyšší ctnosti,“ odpověděl
Altamira, „jenže ctnosti trochu jezuitské a emfatické. Jsou dny, kdy sice
rozumím každému slovu, které řekne, ale celé větě nerozumím. Mám u ní často
dojem, že neumím tak dobře francouzsky, jak se o mně říká. Ale budete-li se s ní
stýkat, bude se o vás mluvit. Ve společnosti tím získáte. Ale pojďme k Bustosovi,“
řekl hrabě Altamira, který měl rád ve všem jasno, „dvořil se paní maršálové!“</p>

<p class="e-bookprozatext">Don Diego Bustos si dal jako advokát ve své pracovně
široce a dlouze celou věc vyložit a nepromluvil při tom ani slova. Měl širokou
mnišskou tvář s černými kníry a byl neobyčejně vážný: jinak to byl řádný
karbonář.</p>

<p class="e-bookprozatext">„Rozumím,“ řekl konečně Juliánovi, „chcete vědět,
zdali maršálová de Fervaques měla nebo neměla milence, že? Máte-li tedy nějakou
naději na úspěch; o to běží. Co se mne týče, musím vám říci, že jsem neměl
štěstí. Nyní, když se již na ni nehněvám, soudím o ní takto: bývá často ve
špatné náladě, a jak vám budu brzy vyprávět, je dosti mstivá.</p>

<p class="e-bookprozatext">Nezdá se mi, že by jako někteří geniální lidé měla
popudlivou povahu, která pak všem jejich činům dává jakýsi nátěr vášnivosti. Je
naopak flegmatická a klidná jako Holanďanka a tomu děkuje za svou vzácnou,
svěží krásu.“</p>

<p class="e-bookprozatext">Julián pozbýval trpělivosti nad rozvláčností a neochvějnou
netečností Španělovou; chvílemi mu proti jeho vůli uklouzly jednoslabičné
poznámky.</p>

<p class="e-bookprozatext">„Chcete mě poslouchat?“ zeptal se vážně don Diego
Bustos.</p>

<p class="e-bookprozatext">„Odpusťte mi mou <span class="e-bookdejapoznamkychar">furia
francese</span><span class="e-bookdejapoznamkychar"><span class="calibre11">;</span></span><b class="calibre10"><i class="calibre16">
</i></b>poslouchám s napjatou pozorností,“ řekl Julián.</p>

<p class="e-bookprozatext">„Maršálová de Fervaques je tedy plná nenávisti;
pronásleduje nemilosrdně lidi, jež nikdy neviděla, advokáty, ubohé literáty,
kteří skládají písničky, jako například Collé; znáte to?</p>

<p class="e-bookprozatextuprostredkurziva">Nesmíte mi zazlívat,<br class="calibre6"/>
že mám Máňu velmi rád <span class="calibre11">atd.</span>“</p>

<p class="e-bookprozatext">A Julián ji musel celou vyslechnout. Španěl měl velkou
radost, že může zpívat francouzsky.</p>

<p class="e-bookprozatext">Julián se nemohl dočkat, až tu božskou píseň dozpívá.
Když s ní byl u konce, don Diego Bustos řekl: „Maršálová připravila o místo
skladatele písně:</p>

<p class="e-bookprozatextuprostredkurziva">Když v krčmě milenec…“</p>

<p class="e-bookprozatext">Julián se chvěl strachem, aby mu ji snad nechtěl
zazpívat. Španěl se spokojil tím, že podal její rozbor. Byla opravdu rouhavá a neslušná.</p>

<p class="e-bookprozatext">„Když se maršálová rozčilovala nad touto písní,“
pokračoval Diego, „upozornil jsem ji, že žena jejího stavu by neměla číst všechny
hlouposti, které vyjdou. Ať si zbožnost a vážnost dělají sebevětší pokroky,
bude ve Francii vždy kabaretní literatura. Když paní de Fervaques dala ubohého,
špatně placeného autora zbavit místa s bídnými osmnácti sty franky, řekl jsem
jí: ‚Mějte se na pozoru, napadla jste toho pisálka svými zbraněmi, může se vám
pomstít svými verši: složí popěvek na ctnost. Společenská smetánka bude na vaší
straně, ale lidé, kteří se rádi smějí, budou opakovat jeho epigramy.‘ Víte,
pane, co mi maršálová odpověděla? ‚Pro slávu Páně by se celá Paříž mohla dívat
na mé mučednictví; byla by to pro Francii nezvyklá podívaná. Lid by se naučil
vážit si ctnosti. Byl by to nejkrásnější den mého života.‘ Nikdy nebyly její
oči tak krásné jako tehdy.“</p>

<p class="e-bookprozatext">„Má nádherné oči,“ zvolal Julián.</p>

<p class="e-bookprozatext">„Vidím, že jste zamilován… Nemá tedy,“ pokračoval don
Diego Bustos, „prchlivou povahu, z níž vyplývá pomstychtivost. Jestliže přece
ráda někomu uškodí, myslím, že je to proto, že je nešťastná; tuším v ní jakési <span class="e-bookdejapoznamkychar">vnitřní neštěstí</span><i class="calibre16">.</i> Není to nakonec
upejpavá žena, které se omrzelo její řemeslo?“</p>

<p class="e-bookprozatext">Španěl se na něho díval mlčky celou minutu.</p>

<p class="e-bookprozatext">„To je ten celý problém,“ dodal vážně, „a odtud můžete
čerpat nějakou naději. Přemýšlel jsem o tom mnoho po ty dva roky, co jsem jí
dělal pokorného sluhu. Celá vaše budoucnost, zamilovaný muži, závisí na této
velké záhadě: je to upejpavá žena, jíž se omrzelo její řemeslo a která je zlá
proto, že je nešťastná?“</p>

<p class="e-bookprozatext">„Anebo,“ řekl Altamira, přerušiv konečně své hluboké
mlčení, „vězí v tom, jak jsem ti již tolikrát řekl, docela prostě francouzská
ješitnost? Neštěstím té od přirozenosti chmurné a nevlídné povahy je vzpomínka
na jejího otce, pověstného obchodníka se suknem. Cítila by se šťastná, jedině
kdyby bydlela v Toledu a kdyby ji zpovědník denně trápil líčením dokořán
otevřeného pekla.“</p>

<p class="e-bookprozatext">Když Julián odcházel, řekl mu Don Diego, který se
stával čím dále tím vážnějším: „Altamira mi řekl, že jste náš. Jednoho dne nám
budete dobývat zpět svobodu, chci vám tedy pomoci v této malé zábavě. Bylo by
dobře, abyste znal maršálčin sloh; tu máte čtyři její dopisy.“</p>

<p class="e-bookprozatext">„Opíši si je,“ zvolal Julián, „a přinesu vám je zpět.“</p>

<p class="e-bookprozatext">„A nedozví se nikdo od vás ani slova o tom, co jsme
spolu mluvili?“</p>

<p class="e-bookprozatext">„Nikdy, na mou čest!“ zvolal Julián.</p>

<p class="e-bookprozatext">„Bůh vám tedy pomáhej!“ dodal Španěl; a vyprovodil
mlčky Altamiru a Juliána na schody.</p>

<p class="e-bookprozatext">Návštěva u Španěla Juliána trochu rozveselila; byl by
se málem usmíval. „Vida, jak mi ten zbožný Altamira,“ řekl si, „pomáhá při
cizoložném podniku.“</p>

<p class="e-bookprozatext">Po celou dobu vážné rozmluvy s donem Diegem Bustosem
dával Julián pozor, kolik hodin bije na věži blízkého paláce.</p>

<p class="e-bookprozatext">Blížila se hodina večeře, shledá se tedy s Matyldou.
Vrátil se domů a oblekl se velmi pečlivě.</p>

<p class="e-bookprozatext">„To je první hloupost,“ řekl si, když sestupoval ze
schodů; „musím se řídit doslova předpisy knížete.“</p>

<p class="e-bookprozatext">Vrátil se do pokoje a oblekl si velmi prostý cestovní
oblek.</p>

<p class="e-bookprozatext">„Nyní jde o to, jak se tvářit.“ Bylo teprve půl šesté
a večeřelo se v šest. Napadlo mu, že by mohl sejít do salónu. Nebyl tam ještě nikdo.
Při pohledu na modrou pohovku byl dojat až k slzám; tváře mu počaly hořet. „Musím
přemoci tu hloupou citlivost,“ řekl si zlostně; „prozradila by mě.“ Vzal
noviny, aby se uklidnil, a přešel třikrát nebo čtyřikrát ze salónu do zahrady.</p>

<p class="e-bookprozatext">Skrytý za velikým dubem odvážil se pozdvihnout oči k oknu
slečny de la Mole. Chvěl se. Okno bylo pevně zavřeno. Julián by byl málem klesl
k zemi. Stál dlouho opřen o dub; potom se potácel k místu, kde ležel zahradníkův
žebřík.</p>

<p class="e-bookprozatext">Článek řetězu, který kdysi, za okolností bohužel tak
rozdílných, přerazil, nebyl dosud opraven. V záchvatu bolesti jej Julián
přitiskl ke rtům.</p>

<p class="e-bookprozatext">Po dlouhém bloudění ze salónu do zahrady se cítil
hrozně unaven; to byl první úspěch, jak si živě uvědomoval. „Můj pohled bude
unavený a neprozradí mě!“ Ponenáhlu přicházeli do salónu hosté; kdykoliv se
otevřely dveře, pocítil Julián v srdci smrtelný zmatek.</p>

<p class="e-bookprozatext">Usedli ke stolu. Konečně se objevila slečna de la
Mole, která jako obyčejně dala na sebe čekat. Když uviděla Juliána, velmi se
začervenala; nevěděla, že se již vrátil. Podle rady knížete Korazova se jí Julián
podíval na ruce; třásly se. Svým objevem byl nevýslovně zmaten, a proto byl
rád, že jeho tvář prozrazuje únavu.</p>

<p class="e-bookprozatext">Pan de la Mole ho chválil. Za chvíli nato s ním
promluvila markýza a několika unylými slovy se zmínila o jeho únavě. Julián si
stále opakoval: „Nesmím se příliš na slečnu de la Mole dívat, ale také se
nesmím jejím pohledům vyhýbat. Musím se chovat stejně jako týden před svým
neštěstím…“ Mohl být se svým úspěchem spokojen. Zůstal v salónu. Poprvé byl pozorný
k paní domu a přičiňoval se všemožně, aby se pánové v jeho společnosti bavili a
aby udržoval hovor v proudu.</p>

<p class="e-bookprozatext">Jeho zdvořilost byla odměněna: k osmé hodině ohlásili
paní maršálovou de Fervaques. Julián se vytratil a brzy nato se objevil co
nejpečlivěji oblečený. Paní de la Mole mu byla velmi vděčna za ten projev úcty
a chtěla mu dát najevo svou spokojenost. Vypravovala tedy paní de Fervaques o jeho
cestě. Julián si sedl vedle maršálové, tak aby mu Matylda nemohla vidět do očí.
Usadiv se tak podle předem promyšleného plánu, počal paní de Fervaques dávat
najevo nadšený obdiv. První z padesáti tří dopisů, jež mu daroval kníže
Korazov, počínal totiž tirádou o tomto citu.</p>

<p class="e-bookprozatext">Maršálová oznámila, že jde do Komické opery. Julián
tam běžel také. Setkal se s rytířem Beauvoisisem a ten ho vzal s sebou do lóže
královských komoří přímo vedle lóže paní de Fervaques. Julián z ní nespustil
oka. „Musím si psát o svém obléhání deník,“ řekl si vraceje se domů; „jinak
zapomenu na jednotlivé útoky.“ Přinutil se tedy napsat tři nebo čtyři stránky o
tomto nudném předmětu a kupodivu zapomněl při tom téměř úplně na slečnu de la
Mole.</p>

<p class="e-bookprozatext">Matylda si na něho za jeho nepřítomnosti skoro ani
nevzpomněla. „Je to přece jen obyčejný člověk,“ myslila si, „jeho jméno mi bude
vždy připomínat největší chybu mého života. Musím se upřímně vrátit ke vžitým
názorům na mravnost a na čest; žena může všechno ztratit, zapomene-li na ně.“
Projevila ochotu ukončit dlouho připravované jednání s markýzem Croisenoisem.
Markýz byl bláznivě šťasten. Byl by se ovšem velmi podivil, kdyby mu byl někdo
prozradil, že Matyldino rozhodnutí, na něž byl tak pyšný, je ve skutečnosti jen
rezignace.</p>

<p class="e-bookprozatext">Smýšlení slečny de la Mole se změnilo, když opět
spatřila Juliána. „On je vlastně můj manžel,“ řekla si; „je-li můj návrat k počestnosti
upřímný, mohu se stát jedině jeho ženou.“</p>

<p class="e-bookprozatext">Očekávala, že Julián bude dotěrný a že se bude tvářit
nešťastně, a připravovala si už odpovědi; byla přesvědčena, že se jí po večeři
pokusí říci aspoň několik slov. Místo toho však zůstával stále v salónu a směrem
k zahradě ani nepohlédl; avšak jen Bůh ví, jak se musel přemáhat! „Nejlépe
bude, když si to řekneme hned,“ myslila si slečna de la Mole; šla sama do
zahrady, Julián však za ní nepřišel. Matylda se procházela před skleněnými
dveřmi salónu a viděla, jak horlivě popisuje paní de Fervaques zříceniny
starých hradů, jež věnčí svahy rýnských břehů a dodávají jim tak zvláštního
rázu. Začínal se velmi dobře vžívat do sentimentálního a romantického povídání,
jež pokládají v některých salónech za duchaplné.</p>

<p class="e-bookprozatext">Kníže Korazov by byl velmi pyšný, kdyby byl býval v Paříži:
ten večer dopadl přesně tak, jak předpovídal.</p>

<p class="e-bookprozatext">Byl by také schválil Juliánovo chování v následujících
dnech.</p>

<p class="e-bookprozatext">V kruzích, které ze zákulisí vykonávaly vliv na vládu,
se intrikami připravovalo rozdělení několika řádů. Paní maršálová de Fervaques
si přála řád pro svého prastrýce. Markýz de la Mole se ho rovněž dožadoval pro
svého tchána; oba se spojili ve svém úsilí, a tak přicházela maršálová skoro
denně do domu markýze de la Mole. Od ní se Julián dověděl, že markýz má naději
stát se ministrem; navrhoval dvorní <span class="e-bookdejapoznamkychar">kamarile</span><i class="calibre16">
</i>velmi důmyslný plán, jak by bylo možno ve třech letech bez velkých otřesů
zrušit konstituční ústavu.</p>

<p class="e-bookprozatext">Jestliže by se markýz stal ministrem, mohl Julián
doufat, že se stane biskupem; ale pro něho byly všechny ty velké plány jakoby
zastřeny závojem. Jeho obraznost mu je předváděla jenom neurčitě a v dálce. Ve
svém hrozném žalu, který z něho dělal maniaka, viděl všechny životní zájmy
jenom ve světle svých vztahů k Matyldě. Doufal, že po pětiletém nebo šestiletém
úsilí dosáhne toho, že ho opět bude milovat.</p>

<p class="e-bookprozatext">Ten vypočítavý mladík, jak vidíme, ztratil úplně
rozvahu. Ze všech dřívějších vlastností mu zůstalo jen trochu pevné vůle.</p>

<p class="e-bookprozatext">V chování zůstával věren plánu, který mu předepsal
kníže Korazov. Každý večer usedal vedle křesla paní de Fervaques, ale nebyl s to
se s ní bavit.</p>

<p class="e-bookprozatext">Úsilí, které vynakládal na to, aby Matylda myslela, že
je z lásky vyléčen, stravovalo všechny jeho duševní síly. Seděl vedle maršálové
jako neživý. Jeho oči pozbyly lesku, jako by trpěl velkou fyzickou bolestí.</p>

<p class="e-bookprozatext">Jelikož názory paní de la Mole byly vždy pouze ohlasem
názorů jejího mocného manžela, který ji mohl udělat vévodkyní, vychvalovala již
několik dní Juliánovy zásluhy až do nebe.</p>

</div>
</body>
</html>