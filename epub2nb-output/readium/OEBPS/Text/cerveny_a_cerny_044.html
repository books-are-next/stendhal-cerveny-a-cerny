<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_44">8.<br class="calibre14"/>
Které vyznamenání vyznamenává?</h2>

<p class="e-bookdopiskurzivaodstredu">„Tvá voda mne neobčerstvuje,“ řekl žíznící
génius. A přece je to nejchladnější studna z celého Diar-Bekru.</p>

<p class="e-bookdopisdopravamensi">— PELLICO</p>

<p class="e-bookprozatextbezpredsazeniprvradku">Jednoho dne se Julián vrátil z půvabného
statku villequierského na březích Seiny, o který pan de la Mole jevil zvláštní
zájem, poněvadž tento jediný ze všech statků náležel kdysi slavnému Bonifácovi
de la Mole. Našel doma markýzu a její dceru. Vrátily se právě z Hyères.</p>

<p class="e-bookprozatext">Julián byl teď dandym a rozuměl umění, jak žít v Paříži.
Choval se k slečně de la Mole s dokonalou chladností. Zdálo se, že si nezachoval
ani jedinou vzpomínku na doby, kdy se ho tak vesele vyptávala na podrobnosti
jeho pádu z koně.</p>

<p class="e-bookprozatext">Slečně de la Mole se zdálo, že vyrostl a že je bledší.
Jeho vzhled a chování neměly v sobě už nic venkovského. Jinak tomu bylo s jeho
hovorem; bylo v něm ještě příliš mnoho vážnosti, příliš mnoho praktického. Přes
tyto rozumné vlastnosti nebylo v jeho řeči ani trochu poníženosti; na to byl
příliš hrdý. Bylo pouze znát, že pokládá ještě mnoho věcí za důležité. Ale bylo
vidět, že je to muž, který dovede své mínění obhájit.</p>

<p class="e-bookprozatext">„Chybí mu lehkost, ale ne duchaplnost,“ řekla slečna
de la Mole otci, žertujíc s ním o kříži, který dal Juliánovi. „Bratr vás musel
o něj půldruhého roku prosit, a je z rodu de la Mole!“</p>

<p class="e-bookprozatext">„Ano, ale Julián mívá překvapující nápady; de la
Molovi, o němž mluvíte, se to nikdy nestalo.“</p>

<p class="e-bookprozatext">Sluha ohlásil vévodu Retze.</p>

<p class="e-bookprozatext">Matylda cítila neodolatelný záchvat zívání; uviděla
před sebou opět starobylé zlacení a denní hosty otcova salónu. Dělala si neutěšeně
nudný obraz o životě, který ji zase očekával v Paříži. A přece se jí v Hyères&#160;
po Paříži stýskalo.</p>

<p class="e-bookprozatext">„A přitom je mi devatenáct let!“ myslila si. „To prý
je šťastný věk, tvrdí všichni ti hlupáci ve zlatých ořízkách.“ Podívala se na
osm nebo deset nových svazků básní, nahromaděných za jejich cesty jižní Francií
na stole v salónu. Naneštěstí byla inteligentnější než pánové de Croisenois, de
Caylus, de Luz a její ostatní přátelé. Věděla předem, co jí budou povídat o krásném
provensálském nebi, o poezii, o jihu atd.</p>

<p class="e-bookprozatext">Její krásné oči, v nichž se zračila nejhlubší
omrzelost, ano i beznadějnost, že by někdy mohla najít zábavu, utkvěly na
Juliánovi. Nebyl aspoň docela takový jako ostatní.</p>

<p class="e-bookprozatext">„Pane Soreli,“ řekla živým, úsečným a zcela neženským
hlasem, jehož užívají dívky z nejvyšší společnosti. „Pane Soreli, přijdete dnes
večer na ples k panu de Retz?“</p>

<p class="e-bookprozatext">„Slečno, neměl jsem čest být panu vévodovi
představen.“ Člověk by byl řekl, že ta slova a ten titul pálí hrdého venkovana
v ústech.</p>

<p class="e-bookprozatext">„Vévoda uložil bratrovi, aby vás k němu přivedl, a kdybyste
tam přišel, řekl byste mi něco bližšího o Villequieru; máme tam na jaře jet.
Chtěla bych vědět, dá-li se v zámku bydlet a zdali je jeho okolí tak hezké, jak
se říká. Někdy vzniká taková chvála bez příčiny.“</p>

<p class="e-bookprozatext">Julián neodpovídal.</p>

<p class="e-bookprozatext">„Přijďte na ples s bratrem,“ dodala úsečně.</p>

<p class="e-bookprozatext">Julián se uctivě uklonil. „Tedy i na plesu musím
skládat účty všem členům rodiny; vždyť jsem placen jako obchodní zástupce!“ A dodal
mrzutě: „A k tomu Bůh ví, zdali se to, co řeknu dceři, nebude příčit záměrům otcovým,
bratrovým nebo matčiným! Je to zde opravdu jako u dvora. Člověk tu musí být
dokonalou nulou, a přece nedávat nikomu právo ke stížnostem.</p>

<p class="e-bookprozatext">Ta dívka se mi ani dost málo nelíbí,“ myslil si, když
viděl jít slečnu de la Mole, kterou matka zavolala, aby ji představila několika
svým přítelkyním. „Přehání každou módu; šaty jí padají z ramenou… je ještě
bledší, než byla před cestou… Jak má plavé vlasy! Jsou přímo bezbarvé. Člověk
by myslel, že jsou průsvitné!… Kolik pýchy je v tom jejím pozdravu, v jejím
pohledu! Jaká královská gesta!“ Slečna de la Mole zavolala bratra, právě když
chtěl odejít.</p>

<p class="e-bookprozatext">Hrabě Norbert přistoupil k Juliánovi.</p>

<p class="e-bookprozatext">„Milý Soreli,“ řekl mu, „kam mám pro vás o půlnoci
přijít? Vezmu vás s sebou na ples k panu de Retz. Uložil mi výslovně, abych vás
k němu přivedl.“</p>

<p class="e-bookprozatext">„Vím dobře, komu jsem zavázán díky za tak velkou
laskavost,“ odpověděl Julián a poklonil se až k zemi.</p>

<p class="e-bookprozatext">Jelikož nemohl nic vytknout zdvořilému, a dokonce i zájem
prozrazujícímu tónu Norbertovu, zkoumal rozmrzele vlastní odpověď, kterou on,
Julián, dal na toto zdvořilé vyzvání. Shledal, že v ní bylo trochu poníženosti.</p>

<p class="e-bookprozatext">Když večer přišel na ples, byl oslněn nádherou paláce
vévody Retze. Nádvoří bylo překlenuto ohromným stanem z rudého damašku
protkaného zlatými hvězdami: dosud neviděl nic tak vkusného. Dvůr pod stanem
byl přeměněn v kvetoucí pomerančový a oleandrový háj. Květináče byly tak
hluboko zasazeny do země, že se zdálo, jako by pomerančovníky a vavříny
vyrůstaly přímo z půdy. Cesta pro povozy byla vysypána pískem.</p>

<p class="e-bookprozatext">Celek působil na našeho venkovana neobyčejným dojmem.
Neměl ani ponětí o takové nádheře; v okamžiku jeho vzrušená obrazotvornost
zapudila mrzutou náladu. V kočáře cestou na ples byl Norbert veselý a Julián
vše viděl černě; sotva však vjeli do dvora, vyměnili si úlohy.</p>

<p class="e-bookprozatext">Norbert si všímal pouze několika jednotlivostí, jimž
se při vší nádheře nevěnovalo dosti péče. Odhadoval cenu jednotlivých věcí a Julián
pozoroval, že čím větší částky dosahoval jeho výpočet celkového vydání, tím se
stával Norbert mrzutějším a skoro záviděl.</p>

<p class="e-bookprozatext">On sám však byl okouzlen a plný obdivu a rozčilení
vstoupil skoro ostýchavě do prvního salónu, kde se tančilo. Vše se tlačilo ke
dveřím druhé síně a hostů bylo tolik, že se nemohl protlačit kupředu. Výzdoba
druhého salónu představovala granadskou Alhambru.</p>

<p class="e-bookprozatext">„Je královnou plesu! To se musí uznat,“ řekl mladý muž
s kníry, jehož rameno tlačilo Juliána do prsou.</p>

<p class="e-bookprozatext">„Slečna Fourmontová, která byla po celou zimu uznávána
za nejhezčí,“ odpovídal mu jeho soused, „chápe, jak se zdá, že ustupuje na
druhé místo. Podívej se, jak divně se tváří.“</p>

<p class="e-bookprozatext">„Opravdu, snaží se všemožně, aby se líbila! Hleď,
hleď, jak se půvabně usmívá, když tančí sama ve čtverylce. Na mou čest, to je k
nezaplacení.“</p>

<p class="e-bookprozatext">„Zdá se, že slečna de la Mole svou radost nad
vítězstvím ovládá, ale je si ho dobře vědoma. Člověk by řekl, že se bojí, aby
se tomu, s kým mluví, nelíbila.“</p>

<p class="e-bookprozatext">„To je správné, to je pravé svůdnické umění.“</p>

<p class="e-bookprozatext">Julián se marně namáhal, aby spatřil tu svůdnou ženu;
několik pánů větších než on mu stálo v cestě.</p>

<p class="e-bookprozatext">„V té vznešené zdrženlivosti je mnoho koketérie,“ řekl
opět mladý muž s kníry.</p>

<p class="e-bookprozatext">„A jak zvolna klopí ty velké modré oči, právě když
člověk myslí, že se prozradí,“ odvětil soused. „Na mou věru, to je
rafinovanost!“</p>

<p class="e-bookprozatext">„Pohleď, jak obyčejně vypadá vedle ní krásná
Fourmontová,“ pravil třetí.</p>

<p class="e-bookprozatext">„Ta její zdrženlivost napovídá: Kolik roztomilostí
bych pro vás rozvinula, kdybyste byl mužem, jenž by mne byl hoden!“</p>

<p class="e-bookprozatext">„A kdo by mohl být hoden vznešené Matyldy?“ řekl
první, „nějaký panující kníže, krásný, duchaplný a pěkně urostlý hrdinný bojovník,
nejvýš dvacetiletý.“</p>

<p class="e-bookprozatext">„Levoboček ruského cara…, který by dostal kvůli tomu
sňatku nějaký trůn; anebo docela prostě hrabě Thaler, sedlák ve fraku…“</p>

<p class="e-bookprozatext">Dveře se uvolnily, Julián mohl vejít.</p>

<p class="e-bookprozatext">„Když je Matylda v očích těch panáků něčím tak
pozoruhodným, stojí za to, abych ji studoval,“ pomyslil si. „Poznám, co ti lidé
pokládají za dokonalost.“</p>

<p class="e-bookprozatext">Jak ji hledal očima, Matylda se na něho právě
podívala. „Povinnost mě volá,“ řekl si Julián, ale ve skutečnosti se rozmrzele
již jen tvářil. Vábila ho k ní zvědavost a jeho potěšení bylo ještě zvýšeno
pohledem na hluboce vystřižené šaty Matyldiny. Pro jeho ješitnost to ovšem bylo
málo lichotivé. „Jak mladistvá je její krása,“ myslil si. Pět nebo šest
mladíků, mezi nimiž poznal ty, kteří hovořili dříve u dveří, stálo mezi ním a Matyldou.</p>

<p class="e-bookprozatext">„Vy jste byl po celou zimu v Paříži,“ řekla mu,
„viďte, že dnešní ples je nejkrásnější z celé sezóny?“</p>

<p class="e-bookprozatext">Neodpověděl.</p>

<p class="e-bookprozatext">„Ta Coulonova čtverylka se mi strašně líbí a dámy ji
tančí bezvadně.“ Mladíci se ohlédli, aby viděli, kdo je ten šťastný člověk, od
něhož chtěla slečna de la Mole rozhodně dostat odpověď. Ta nebyla povzbuzující.</p>

<p class="e-bookprozatext">„Nemohu to dobře posoudit, slečno; trávím svůj život u
psacího stolu; je to první tak velkolepý ples, který jsem viděl.“</p>

<p class="e-bookprozatext">Mladíci s kníry byli pohoršeni.</p>

<p class="e-bookprozatext">„Vy jste moudrý člověk, pane Soreli,“ odpověděla
Matylda se zvýšeným zájmem; „díváte se na všechny plesy a na všechny slavnosti
jako filosof, jako Jean Jacques Rousseau. Ty pošetilosti ve vás jen vzbuzují
údiv, ale nelákají vás nijak.“</p>

<p class="e-bookprozatext">To jméno stačilo, aby zkrotilo Juliánovu obraznost a vypudilo
z jeho srdce každou iluzi. Jeho ústa nabyla výrazu snad trochu přehnaného
opovržení.</p>

<p class="e-bookprozatext">„Jean Jacques Rousseau,“ odpověděl, „je v mých očích
hlupák, když chce posuzovat vznešenou společnost; nechápal ji a přišel do ní se
srdcem lokaje, který udělal kariéru.“</p>

<p class="e-bookprozatext">„Napsal <span class="e-bookdejapoznamkychar">Společenskou
smlouvu</span>,“ odpověděla Matylda s úctou.</p>

<p class="e-bookprozatext">„Hlásal republiku a odstranění všech monarchistických
hodností, ale přitom byl ten povýšenec opojen štěstím, když nějaký vévoda
změnil směr své odpolední procházky, aby doprovodil některého z jeho přátel.“</p>

<p class="e-bookprozatext">„Ach ano! Vévoda lucemburský v Montmorency doprovázel
k Paříži jakéhosi pana Coindeta…“ doplnila slečna de la Mole s radostí a s nenuceností
mladického pedantství. Byla pyšná na své vědomosti asi jako akademik, který
objevil existenci krále Feretria. Julián na ni stále hleděl zkoumavě a přísně.
Matylda byla jednu chvíli plna nadšení; upjatost jejího společníka ji vyvedla z
rovnováhy. Překvapovalo ji to tím více, že byla sama zvyklá touto taktikou
působit na jiné.</p>

<p class="e-bookprozatext">V té chvíli se ke slečně de la Mole snažil dostat
markýz Croisenois. Byl již na tři kroky od ní, ale nemohl proniknout davem.
Díval se na ni a usmíval se nad tou překážkou. Vedle něho stála mladá markýza
Rouvrayová. Byla to Matyldina sestřenice. Šla zavěšena do svého manžela, za
něhož byla provdána teprve čtrnáct dní. Markýz Rouvray byl rovněž velmi mladý.
Byl dětinsky zamilován do své ženy, jako každý muž, který, ačkoliv uzavřel
konvenční sňatek ujednaný výhradně mezi notáři, přece dostal ženu dokonale krásnou.
Pan de Rouvray se měl po smrti stařičkého strýce stát vévodou.</p>

<p class="e-bookprozatext">Zatímco se usmívající Croisenois díval na Matyldu, k níž
se nemohl davem protlačit, zahleděla se ona svýma velkýma blankytnýma očima na
něho a na jeho sousedy. „Co může být nudnějšího,“ myslila si, „než celá tato
skupina! Takový Croisenois, který by se chtěl se mnou oženit; je něžný,
zdvořilý a uhlazený jako pan de Rouvray. Kdyby ti páni nebyli tak nudní, byli
by velmi milí. Také on by mě provázel na ples a vypadal by také tak omezeně a spokojeně.
Za rok po svatbě bych měla co možno nejlepší kočár, koně, šaty, dvacet mil od
Paříže zámek a vše, co je třeba, aby nějaká povýšenka, například taková
hraběnka Roivillová, pukla závistí – a pak?“</p>

<p class="e-bookprozatext">Matylda se nudila při vyhlídce na budoucnost. Markýzi
Croisenoisovi se podařilo k ní protlačit a mluvil k ní, ale ona snila a neposlouchala
ho. Zvuk jeho slov jí splýval s hlukem plesu. Sledovala mechanicky zrakem Juliána,
který se uctivě, ale hrdě a nespokojeně vzdálil. V koutě, daleko od vířícího
davu, uviděla hraběte Altamiru, který byl ve své vlasti odsouzen k smrti a jehož
již čtenář zná. Za Ludvíka XIV. provdala se jedna z jeho příbuzných za prince
Contiho; to ho částečně chránilo před pronásledováním kněžstva.</p>

<p class="e-bookprozatext">„Vidím, že jen odsouzení k smrti je pro muže opravdu
vyznamenáním,“ pomyslila si Matylda, „to je jediná věc, kterou nelze koupit.</p>

<p class="e-bookprozatext">Teď jsem řekla něco velmi vtipného. Škoda, že mi to
nenapadlo dříve, byla bych se tím mohla blýsknout.“ Matylda měla příliš mnoho
vkusu, aby v rozmluvě uplatňovala předem připravený vtip, ale byla také příliš
ješitná, aby nebyla svou myšlenkou okouzlena. Nuda v její tváři ustoupila
výrazu štěstí. Markýz Croisenois, který k ní stále ještě mluvil, v tom viděl
svůj úspěch, i zdvojnásobil svou výmluvnost.</p>

<p class="e-bookprozatext">„Co by mohl nějaký zlomyslník mému nápadu vytknout?“
řekla si Matylda. „Odpověděla bych kritikovi: Titul barona, hraběte, ty si lze
koupit; řád se uděluje; bratr právě dostal kříž, a co vykonal? Hodnosti také
dostanete. Deset služebních let anebo příbuzného ministra války – a jste
velitelem eskadrony jako Norbert. Velké jmění… to je ještě nejméně snadné a tudíž
nejzáslužnější. Jak je to povedené! Je to pravý opak toho, co říkají knihy…
Nuže, jde-li někomu o jmění, ožení se s Rothschildovou dcerou.</p>

<p class="e-bookprozatext">Skutečně, má myšlenka je hluboká. Odsouzení na smrt je
jediná věc, o niž se ještě nikdo neucházel.“</p>

<p class="e-bookprozatext">„Znáte hraběte Altamiru?“ zeptala se pana de
Croisenois.</p>

<p class="e-bookprozatext">Vypadala, jako by se v myšlenkách vracela z velké
dálky, a její otázka měla tak nepatrný vztah k tomu, co jí ubohý markýz pět minut
vyprávěl, že se jeho roztomilost octla v rozpacích. A byl to přece duchaplný
člověk a také byl za takového pokládán.</p>

<p class="e-bookprozatext">„Matylda je podivná,“ myslil si, „je to chyba, ale
svému muži dá krásné společenské postavení! Nevím, jak to ten markýz de la Mole
dělá; má styky s nejlepšími lidmi všech stran, je to člověk, který nemůže
padnout. Ostatně Matyldiny zvláštnosti mohou být pokládány za projevy duševní
převahy. Ve spojení se vznešeným rodem a velkým jměním není geniálnost nic
směšného, pak je velkou předností. Konečně, když chce, projevuje dokonalé
spojení duchaplnosti, charakteru a pohotovosti, takže je velmi roztomilá…“
Poněvadž je těžko dělat dobře dvě věci současně, odpověděl markýz netečně, jako
by odříkával úkol:</p>

<p class="e-bookprozatext">„Kdo by neznal toho ubohého Altamiru?“ A vyprávěl jí
historii jeho nezdařeného, směšného a nesmyslného spiknutí.</p>

<p class="e-bookprozatext">„Velmi nesmyslné!“ řekla Matylda, jako by mluvila sama
k sobě, „ale je to muž činu. Chci vidět opravdového muže, přiveďte mi ho,“
řekla uraženému markýzi.</p>

<p class="e-bookprozatext">Hrabě Altamira byl z nejupřímnějších obdivovatelů
pyšného a skoro drzého vystupování slečny de la Mole; byla podle něho jednou z nejkrásnějších
pařížských žen.</p>

<p class="e-bookprozatext">„Jak krásná by byla na trůně!“ řekl panu de
Croisenois; a nechal se bez váhání odvést.</p>

<p class="e-bookprozatext">Jsou na světě lidé, kteří chtějí dokazovat, že není
nic tak nevkusného jako spiknutí; spiknutí páchne jakobínstvím. A co může být
ohavnějšího než jakobín bez úspěchu?</p>

<p class="e-bookprozatext">Matylda se pohledy na pana de Croisenois posmívala
Altamirovu liberalismu, ale naslouchala mu s potěšením.</p>

<p class="e-bookprozatext">„Spiklenec na plese, to je pěkný kontrast,“ pomyslila
si. Zdálo se jí, že se hrabě Altamira s těmi černými kníry podobá
odpočívajícímu lvu; ale brzy zpozorovala, že má smysl jen pro jedinou věc – pro
<span class="e-bookdejapoznamkychar">prospěšnost</span>, že <span class="e-bookdejapoznamkychar">obdivuje prospěšnost</span><b class="calibre10"><i class="calibre16">.</i></b></p>

<p class="e-bookprozatext">Mladý hrabě se domníval, že nic si nezasluhuje jeho
pozornosti kromě toho, co by jeho vlasti mohlo dát parlamentní zřízení. S radostí
opustil Matyldu, nejkrásnější ženu plesu, poněvadž uviděl vcházet peruánského generála.</p>

<p class="e-bookprozatext">Jelikož zoufal nad Evropou, zůstala ubohému Altamirovi
jen naděje, že až budou jihoamerické státy mocné a silné, vrátí Evropě svobodu,
kterou jim poslal Mirabeau.</p>

<p class="e-bookprozatext">K Matyldě se přiblížil hlouček mladíků. Všimla si
dobře, že Altamiru neokouzlila, a byla jeho odchodem uražena; viděla, že jeho
černé oči při rozmluvě s peruánským generálem září. Slečna de la Mole si
prohlížela mladé Francouze s takovou hlubokou vážností, že žádná z jejích
soupeřek ji nemohla napodobit. „Který z nich,“ myslila si, „by se dal odsoudit
k smrti, i kdyby mu všechny okolnosti přály?“</p>

<p class="e-bookprozatext">Těm, kteří nebyli příliš chytří, její zvláštní pohled
lichotil, ale ostatní znepokojoval. Báli se, že řekne něco ostrého, nač bude
těžko odpovědět.</p>

<p class="e-bookprozatext">„Vznešený původ přináší s sebou tisíc předností,
jejichž nedostatek by mě urážel. Vidím to například na Juliánovi,“ myslila si Matylda;
„ale současně způsobuje, že zakrňují ty duševní vlastnosti, pro něž bývají lidé
odsuzováni k smrti.“</p>

<p class="e-bookprozatext">V tu chvíli řekl někdo vedle ní: „Hrabě Altamira je
druhým synem knížete San Nazaro-Pimentela; jeden Pimentel se snažil zachránit
Konradina a byl sťat roku 1268. Je to jedna z nejvznešenějších neapolských
rodin.“</p>

<p class="e-bookprozatext">„Hle,“ řekla si Matylda, „to je pěkný důkaz pro mé
tvrzení: vznešený původ odnímá povaze sílu, bez níž se člověk nedá odsoudit k smrti!
Zdá se mi, že je mi dnes večer souzeno, abych mluvila hlouposti. Protože jsem
jen žena jako každá jiná, musím tančit.“ Povolila snažným prosbám markýze
Croisenoise, který ji už hodinu prosil o kvapík. Aby se utěšila z neúspěchu ve
filosofii, chtěla být aspoň jako žena neodolatelná. Pan de Croisenois byl jí nadšen.</p>

<p class="e-bookprozatext">Ale ani tanec, ani přání líbit se jednomu z nejhezčích
kavalírů nemohlo Matyldu rozptýlit. Měla neobyčejný úspěch. Byla královnou
plesu, věděla to, ale zůstala chladná.</p>

<p class="e-bookprozatext">„Jak prázdný život budu mít s mužem, jako je
Croisenois,“ říkala si, když ji za hodinu odváděl na její místo. „Kde bych
mohla nalézt nějakou zábavu,“ vzdychla smutně, „když ji po šestiměsíční nepřítomnosti
nenalézám na plese, který je ctižádostí všech pařížských žen? A k tomu jsem zde
středem obdivu takové společnosti, že lepší si nedovedu představit. Zde nejsou
měšťáci, až snad na několik pairů a jednoho nebo dva Juliány. A přece,“ dodala
s rostoucím smutkem, „osud mi poskytl všechny výhody: výjimečné postavení, jmění,
mládí; bohužel všechno kromě štěstí!</p>

<p class="e-bookprozatext">Nejpochybnější z mých předností jsou ty, pro které mi
všichni celý večer lichotí. Duchaplná myslím jsem, neboť naháním zřejmě všem
strach. Odváží-li se mluvit o nějakém vážném předmětu, po pěti minutách jsou
celí udýchaní a tváří se, že udělali nějaký objev, ačkoliv jsem o tom celou hodinu
mluvila. Jsem krásná, mám přednost, pro kterou by byla paní de Staël vše
obětovala, a přece je jisto, že umírám nudou. Je nějaký důvod, proč bych se
měla méně nudit, zaměním-li své jméno za jméno markýze Croisenoise?“</p>

<p class="e-bookprozatext">„Ale proboha!“ dodala, majíc skoro chuť plakat, „což
není markýz dokonalý muž? Je to mistrovské dílo výchovy našeho století. Sotva
se na něho podíváte, a již vám řekne něco milého, a dokonce i duchaplného; je
statečný… Ale ten Sorel je zvláštní člověk,“ řekla si a její oči pozbyly svého zasmušilého
výrazu a vzplály hněvem. „Řekla jsem mu, že s ním chci mluvit, a on se neuráčil
opět ukázat.“</p>

</div>
</body>
</html>