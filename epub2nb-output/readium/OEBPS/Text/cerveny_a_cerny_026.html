<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis">21.<br class="calibre14"/>
Rozmluva s pánem</h2>


<p class="e-bookdopiskurzivaodstredu">Ach, naše křehkost vinna tím, ne my; jsme
takovými, jak jsme stvořeny.</p>

<p class="e-bookdopisdopravamensi">— VEČER TŘÍKRÁLOVÝ</p>

<p class="e-bookprozatextbezpredsazeniprvradku"><span class="calibre19">S<b class="calibre10">
</b>dětskou radostí skládal Julián po celou hodinu slova. Když vycházel z pokoje,
potkal své žáky a jejich matku; vzala dopis se samozřejmostí a smělostí, jejíž
klid ho polekal.</span></p>

<p class="e-bookprozatext">„Je lepidlo již dosti suché?“ otázala se ho.</p>

<p class="e-bookprozatext">„Je to tatáž žena, která téměř šílela výčitkami
svědomí?“ pomyslil si, „jaké záměry má v tuto chvíli?“ Byl příliš hrdý, aby se
jí na to zeptal, ale snad se mu dosud nikdy tak nelíbila.</p>

<p class="e-bookprozatext">„Dopadne-li to špatně,“ dodala s touž chladnokrevností,
„vezmou mi vše. Zakopejte tento balíček někde v horách; bude to možná jednoho
dne má jediná záchrana.“</p>

<p class="e-bookprozatext">Odevzdala mu skleněné pouzdro v červeném safiánu, v němž
bylo zlato a několik diamantů.</p>

<p class="e-bookprozatext">„Nyní odejděte,“ řekla.</p>

<p class="e-bookprozatext">Políbila děti, nejmladšího dvakrát. Julián se ani
nehnul. Rychle od něho odešla a ani na něj nepohlédla.</p>

<p class="e-bookprozatext">Pan de Rênal byl od okamžiku, kdy otevřel anonymní
dopis, v hrozném stavu. Od souboje, který měl mít v roce 1816, nebyl tak
rozčilen, a abychom byli k němu spravedliví, myšlenka, že ho zasáhne kulka,
činila ho tenkrát méně nešťastným, než byl nyní. Zkoumal dopis po všech
stránkách: „Není to ženský rukopis?“ říkal si. „A která to pak psala?“ Probral
všechny ženy, které znal ve Verrières, ale na žádnou z nich nemohl mít
podezření. „Nebo že by ten dopis byl diktoval nějaký muž? Kdo by to mohl být?“
Také tato domněnka mu nepřinesla jistotu; byl předmětem žárlivosti a patrně i nenávisti
většiny mužů, jež znal. „Musím se zeptat ženy,“ řekl si ze zvyku, vstávaje z lenošky,
v níž byl zabořen.</p>

<p class="e-bookprozatext">Sotva vstal, udeřil se do hlavy. „Pane Bože,“ pravil
si, „vždyť především jí musím nedůvěřovat; je teď mou nepřítelkyní.“ A s hněvem
mu vstoupily slzy do očí.</p>

<p class="e-bookprozatext">Spravedlivou náhradou za necitelnost srdce, která je
na venkově vrcholem praktické moudrosti měl pan de Rênal za nejdůvěrnější
přátele dva muže, jichž se nyní nejvíce obával.</p>

<p class="e-bookprozatext">„Kromě nich mám snad deset přátel,“ a probíral je po
řadě, uvažuje, jakou útěchu by mu mohl který z nich poskytnout. „Všem, všem,“
zvolal vztekle, „způsobí mé neštěstí největší radost.“ Naštěstí byl docela
právem přesvědčen, že mu všichni závidí. Mimo nádherný dům v městě, který se
pobytem …ského krále stal navždy proslulým, měl překrásně zařízený zámek ve
Vergy. Průčelí bylo bíle natřeno a okna opatřena hezkými zelenými žaluziemi. Chvíli
se utěšoval vzpomínkou na tu nádheru. Jisté je, že zámek bylo vidět ze
vzdálenosti tří nebo čtyř mil a že zastiňoval všechny vily nebo takzvané zámky
v sousedství, kterým nechali jejich skromnou, stářím zašedlou barvu.</p>

<p class="e-bookprozatext">Pan de Rênal mohl spoléhat na slzy a soucit jediného
ze svých přátel, zádušního starosty farnosti; ale to byl starý pitomec, který
plakal při každé příležitosti. A přece byl ten člověk jeho jediným útočištěm.</p>

<p class="e-bookprozatext">„Má někdo větší neštěstí než já?“ zvolal zlostně. „Jak
jsem opuštěný!“</p>

<p class="e-bookprozatext">„Je možné,“ uvažoval ten ubohý muž, „že bych ve svém
neštěstí neměl jediného přítele, s nímž bych se mohl poradit? Vždyť ztrácím
rozum, cítím to. Ach Falcozi! Ach Ducrosi!“ zvolal hořce. To byla jména dvou
přátel z mládí, s nimiž roku 1814 ze šlechtické pýchy přerušil styky. Nebyli
šlechtici, a proto mu nevyhovovalo, že s ním mluvili jako se sobě rovným, jak
tomu byli od dětství zvyklí.</p>

<p class="e-bookprozatext">Jeden z nich, Falcoz, rozumný muž dobrého srdce,
obchodník s papírem ve Verrières, koupil si později v okresním městě tiskárnu a
založil časopis. Kněží se ho rozhodli zničit: časopis byl zastaven, tiskařskou
koncesi mu vzali. Za tak smutných okolností se pokusil poprvé po deseti letech
napsat panu de Rênal. Verrièreský starosta pokládal za svou povinnost odpovědět
mu jako starý Říman: „Kdyby mi králův ministr prokázal tu čest a tázal se mě o radu,
odpověděl bych mu: Zničte bez milosti všechny venkovské tiskaře a udělejte z knihtiskařství
státní monopol jako z tabáku.“ Nyní si pan de Rênal s hrůzou připomínal
odpověď, kterou tehdy dal důvěrnému příteli a kterou svého času celé Verrières
obdivovalo. „Kdo by to byl řekl, že toho při svém postavení, jmění a řádech
budu jednou litovat!“ V návalech zlosti na sebe a na celé okolí strávil hroznou
noc; ale naštěstí mu nenapadlo, aby špehoval svou ženu.</p>

<p class="e-bookprozatext">„Jsem na Luisu zvyklý,“ pravil si, „ví o všech mých
záležitostech; kdybych byl zítra volný a mohl se opět oženit, nenašel bych
ženu, která by mi ji nahradila.“ Pak se těšil myšlenkou, že jeho žena je nevinná;
když se na věci díval z tohoto stanoviska, nebyl aspoň nucen rázně zakročit a to
se mu mnohem lépe hodilo. „Kolik žen už lidé pomlouvali!“</p>

<p class="e-bookprozatext">„Cože!“ zvolal náhle, přecházeje nervózně, „mám jako
nějaký ubožák, nějaký žebrák trpět, aby se mi se svým milencem posmívala? Mají
si celé Verrières tropit ze mne šašky pro mou shovívavost? Co se toho napovídalo
o Charmierovi (byl to manžel, o němž se všeobecně vědělo, že ho žena podvádí)!
Neusmívají se všichni, přijde-li na něho řeč? Je to dobrý advokát, ale pochválí
někdy někdo jeho řečnické nadání? ‚Ach, Charmier,’ řeknou, ‚ten Bernardův Charmier;’
označují ho tak jménem muže, který je příčinou jeho potupy.“</p>

<p class="e-bookprozatext">„Bohudíky,“ říkal si opět v jiných chvílích, „nemám
dceru, takže potrestám-li matku, nepoškodím tím vyhlídky svých dětí; mohu
překvapit toho mladíka u své ženy a oba je zabít; v tom případě tragika
odstraní možná směšnost celého případu.“ Ta myšlenka se mu zalíbila; promyslil
ji do nejmenších podrobností. „Trestní zákoník mám na své straně, a ať se přihodí
cokoli, naše kongregace a moji přátelé mezi porotci mě zachrání.“ Prohlédl si
lovecký nůž; byl velmi ostrý. Ale při pomyšlení na krev se zachvěl hrůzou.</p>

<p class="e-bookprozatext">„Mohu toho drzého vychovatele spráskat a vyhnat z domu.
Ale jaká ostuda by z toho vzešla ve Verrières, ba v celém okolí! Po zastavení
Falcozových novin, když byl jejich šéfredaktor propuštěn z vězení, přičinil
jsem se o to, aby přišel o místo s platem šesti set franků. Ten pisálek se prý
odvažuje opět ukazovat v Besançonu a může mě napadnout v novinách tak obratně,
že ho nebude možno pohnat před soud!… Pohnat ho před soud! Ten nestoudník bude
tisícerým způsobem dokazovat, že mluví pravdu. Šlechtice, který dbá na své
postavení jako já, všichni plebejci nenávidí. Budu ve všech pařížských
plátcích; ó Bože, jaký pád z výše! Vidět starobylé jméno Rênalů vláčené blátem
směšnosti… Pojedu-li někdy někam, budu si muset změnit jméno; cože, vzdát se
jména, které je mou slávou a mou mocí! Jak jsem nešťasten!</p>

<p class="e-bookprozatext">Jestliže ji nezabiji a vyženu ji s hanbou, má v Besançonu
tetu, která jí beze všeho dá celé své jmění. Pak bude Luisa s Juliánem bydlet v
Paříži; ve Verrières se to dovědí a já budu opět terčem posměchu.“ Na bledém
světle lampy poznal nešťastný muž, že svítá. Šel do zahrady nadýchat se trochu
čerstvého vzduchu. V tu chvíli byl skoro rozhodnut, že se vyhne skandálu, a to
hlavně proto, že by z toho jeho dobří verrièreští přátelé měli ohromnou radost.</p>

<p class="e-bookprozatext">Procházka zahradou ho poněkud uklidnila. „Ne,“ zvolal,
„nepřipravím se žádným způsobem o ženu, je mi příliš prospěšná.“ A s hrůzou si
představil, jak by vypadal dům bez jeho ženy; měl pouze jedinou příbuznou,
starou, hloupou a zlomyslnou markýzu R…</p>

<p class="e-bookprozatext">Najednou dostal chytrý nápad, ale jeho provedení
vyžadovalo mnohem více energie, než ten ubohý člověk měl. „Budu-li dále žít se
svou ženou,“ řekl si, „jak se znám, vyčtu jí jednoho dne ve chvíli, kdy mě
rozzlobí, její poklesek. Ona je hrdá, rozhněváme se, může se to stát dříve, než
dostane dědictví po tetě. Jak se mi pak lidé budou smát! Žena miluje své děti,
vše nakonec připadne jim. A ve Verrières si budou klepny o mne brousit jazyky.
Vidíte, řeknou, nedovedl se své ženě ani pomstít! Nebylo by proto lépe zůstat
jen při podezření a nic si neověřovat? Sváži si tím ovšem ruce, nebudu jí pak
moci nic vyčítat.“</p>

<p class="e-bookprozatext">Za chvíli, když se jeho uražená ješitnost znovu
vzchopila, snažil se usilovně připomenout si všechny historky, jež někteří
mluvkové vypravovali v kasinu a v šlechtickém klubu při kulečníku, když přerušili
hru, aby se pobavili na účet některého podváděného manžela. Jak kruté zdály se
mu nyní ty vtipy!</p>

<p class="e-bookprozatext">„Bože, proč jen má žena nezemřela! Pak bych se nemusel
bát takové ostudy. Proč jenom nejsem vdovcem! Žil bych vždy půl roku v Paříži v
nejlepší společnosti.“ Po takové chvilce štěstí, které mu poskytlo pomyšlení na
vdovství, dal se opět do uvažování, jak by se dopátral pravdy. Nemohl by v noci,
kdy všichni budou spát, nasypat lehkou vrstvu otrub před dveře Juliánova
pokoje? Druhého dne ráno by viděl otisky jeho nohou.</p>

<p class="e-bookprozatext">„Ale takový prostředek nestojí za nic,“ zvolal zase
zlostně. „Ta ničemnice Elisa by to zpozorovala a pak by se všichni v domě dověděli,
že žárlím.“</p>

<p class="e-bookprozatext">V jiném případě, vypravovaném v kasinu, se přesvědčil
manžel o nevěře své ženy tím, že kouskem vosku přilepil vlas jako pečeť na
dveře své ženy a na dveře jejího milence.</p>

<p class="e-bookprozatext">Po několika hodinách nejistoty zdál se mu tento prostředek
pro objasnění jeho osudu rozhodně nejlepším, i rozhodl se, že to zkusí. Vtom
však v ohybu stromořadí potkal svou ženu, kterou by byl raději viděl mrtvou.</p>

<p class="e-bookprozatext">Vracela se z vesnice. Byla na mši ve vergyském
kostele. Pověst v očích chladného filosofa velmi pochybná, jíž však ona věřila,
tvrdí, že ten malý kostelík, který je dnes všem přístupný, byl kdysi zámeckou
kaplí pana z Vergy. Po celý čas, který chtěla v kostele trávit na modlitbách,
nemohla tu představu vypudit z mysli. Stále viděla v duchu svého muže, jak
zdánlivě náhodou vraždí na honě Juliána a večer ji nutí jíst jeho srdce.</p>

<p class="e-bookprozatext">„Můj osud,“ pravila si, „závisí na tom, co si bude
myslit, až mě vyslechne. Po té osudné čtvrthodině snad už nebudu mít
příležitost s ním mluvit. Můj muž není rozvážný a přístupný rozumným důvodům.
Jinak bych i při svém slabém rozumu věděla předem, co řekne a co učiní. On
rozhodne o našem společném osudu, má na to právo. Ale ten osud závisí na tom,
jak budu umět řídit myšlenky toho ztřeštěnce, neboť hněv ho zaslepuje a pak polovinu
věcí nevidí. Pane Bože, potřebuji lstivost, chladnokrevnost, kde to vše mám
vzít?“</p>

<p class="e-bookprozatext">Jako zázrakem nabyla opět klidu, když vešla do zahrady
a z dálky spatřila svého muže. Rozcuchané vlasy a neupravený oděv prozrazovaly,
že nespal.</p>

<p class="e-bookprozatext">Podala mu rozpečetěný a opět složený dopis. Její muž
jej neotevřel a zmateně se na ni díval.</p>

<p class="e-bookprozatext">„Je to nestoudnost,“ pravila, „nějaký člověk
podezřelého zevnějšku, který prý vás zná a je vám zavázán vděčností, odevzdal
mi tento dopis, když jsem přecházela za notářovou zahradou. Žádám vás o jedno,
totiž abyste poslal toho pana Juliána zpět k rodičům, a to ihned.“ Paní de
Rênal řekla ta slova snad trochu předčasně, jen aby se zbavila hrozné myšlenky,
že je musí říci.</p>

<p class="e-bookprozatext">Měla radost, když viděla, jak jimi muže potěšila.
Podle toho, jak se muž na ni upřeně díval, poznala, že Julián hádal správně.
Místo aby se rmoutila nad tím zjevným neštěstím, myslila si: „Jak je Julián
chytrý, jak jemnocitný! A přece je tak mladý a tak nezkušený! Jak daleko to
jistě přivede! Ale pak na mne pro své úspěchy zapomene.“</p>

<p class="e-bookprozatext">Obdiv k člověku, kterého zbožňovala, pomohl jí
vzpamatovat se úplně z jejího zmatku.</p>

<p class="e-bookprozatext">Blahopřála si k svému činu: „Zasloužím si Juliána,“
pravila si s pocitem sladkého vnitřního blaha.</p>

<p class="e-bookprozatext">Aby si nezadal, pan de Rênal si beze slova začal
prohlížet druhý anonymní dopis, který, jak si čtenář vzpomíná, byl složen z tištěných
slov nalepených na modravém papíře. „Někdo si ze mne rozhodně tropí blázna,“
řekl si pan de Rênal unaveně.</p>

<p class="e-bookprozatext">„Opět nové urážky, jež bych měl vyšetřit, a zase kvůli
mé ženě!“ Nechybělo mnoho a byl by ji zahrnul hrubými nadávkami, jenom vyhlídka
na besançonské dědictví ho stěží zadržela. Musel si na něčem vylít zlost, a proto
zmačkal druhý anonymní dopis a začal se dlouhými kroky procházet po zahradě.
Potřeboval se vzdálit od ženy. Za chvíli se k ní vrátil a byl již klidnější.</p>

<p class="e-bookprozatext">„Je nutno se nějak rozhodnout,“ začala hned paní de
Rênal. „Juliána musíme propustit. Konečně, je to jen dělnický synek. Odškodníme
ho několika tolary, a ostatně je chytrý, tak najde snadno někde místo, na příklad
u Valenoda nebo u podprefekta Maugirona; oba mají děti. Tak mu naprosto
neuškodíte…“</p>

<p class="e-bookprozatext">„Mluvíte jako hloupá husa,“ křičel pan de Rênal
rozzlobeně. „Copak může člověk očekávat od ženy špetku rozumu? Nikdy nemyslíte
na nic chytrého; jak byste vy mohly něco vědět? Jste nedbalé, líné, hodíte se
pouze k honění motýlů, jste slabé, a je naším neštěstím, že vás musíme mít ve
svých rodinách!“</p>

<p class="e-bookprozatext">Paní de Rênal ho nechala křičet a on křičel dlouho; <span class="e-bookdejapoznamkychar">vylíval si zlost</span><b class="calibre10"><i class="calibre16">, </i></b>jak se
říká. „Pane,“ odpověděla mu konečně, „mluvím jako žena, jejíž čest byla
uražena, a čest je to nejcennější, co máme.“</p>

<p class="e-bookprozatext">Paní de Rênal zachovala neochvějnou chladnokrevnost po
celý ten trapný výstup, na němž záviselo, zda bude moci žít dále pod jednou
střechou s Juliánem. Hledala myšlenky, jež by byly s to, aby usměrnily slepý
hněv jejího muže. Nereagovala na urážky, jimiž ji zahrnoval, neposlouchala je,
myslila jen na Juliána. „Bude se mnou spokojen?“</p>

<p class="e-bookprozatext">„Ten selský synek, ke kterému jsme byli tak laskaví a štědří,
je možná nevinen,“ připustila konečně, „ale přesto je příčinou první urážky,
které se mi dostává… Když jsem četla ten podlý dopis, přísahala jsem si, že
jeden z nás obou půjde z domu.“</p>

<p class="e-bookprozatext">„Chcete vyvolat skandál a dělat hanbu mně i sobě?
Mnoho lidí ve Verrières by z toho mělo jenom radost.“</p>

<p class="e-bookprozatext">„Je pravda, že vám všichni závidí, jak vaše moudrá
správa prospěla vám, vaší rodině i městu… Přiměji tedy Juliána, aby vás požádal
o dovolenou a odjel na měsíc do hor k tomu obchodníku s dřívím, k příteli,
který se k tomu mladému dělníkovi tak dobře hodí.“</p>

<p class="e-bookprozatext">„Chraňte se něco sama dělat,“ odvětil jí pan de Rênal
dosti klidně. „Především žádám, abyste s ním nemluvila. Vy byste se při tom
rozčilila a popudila byste ho proti mně; víte, jak se s tím milostpánem musí
zacházet.“</p>

<p class="e-bookprozatext">„Ten mladík nemá ani trochu taktu,“ přisvědčila paní
de Rênal. „Je možná učený, vy to víte nejlépe, ale ve skutečnosti je to docela
obyčejný sedlák. Od té doby, co odmítl sňatek s Elisou, neměla jsem již o něm
dobré mínění; bylo by to bývalo tak jisté zaopatření; odmítl Elisu pod
záminkou, že někdy tajně navštěvuje pana Valenoda.“</p>

<p class="e-bookprozatext">„Skutečně?“ pravil pan de Rênal a svraštil údivem
obočí; „Julián vám to řekl?“</p>

<p class="e-bookprozatext">„Ne přímo; mluvíval se mnou stále jen o náklonnosti,
kterou cítí ke kněžskému povolání; ale věřte mi, hlavní náklonností pro ty
chudáky je zajistit si denní chléb. Naznačil mi ovšem dost jasně, že dobře ví o
těch tajných návštěvách.“</p>

<p class="e-bookprozatext">„A já, já o nich nevěděl,“ zvolal pan de Rênal s novým
vztekem a s důrazem na každém slově. „V mém domě se tedy dějí věci, o nichž
nevím…! A bylo něco mezi Elisou a Valenodem?“</p>

<p class="e-bookprozatext">„Ale vždyť to je stará historie, milý příteli,“
odvětila se smíchem paní de Rênal, „a snad na tom nebylo nic špatného. Bylo to
v době, kdy by se váš dobrý přítel Valenod nebyl hněval, kdyby se bylo ve
Verrières věřilo, že mezi ním a mnou vznikla malá, zcela platonická láska.“</p>

<p class="e-bookprozatext">„Napadlo mě to jednou,“ zvolal pan de Rênal a bil se
při těch nových objevech zuřivě do hlavy, „a vy jste mi o tom nic neřekla?“</p>

<p class="e-bookprozatext">„Měla jsem znesvářit dva staré přátele pro nepatrné
vzplanutí ješitnosti našeho milého ředitele? Které ženě ze společnosti nenapsal
několik neobyčejně duchaplných nebo i trochu galantních dopisů?“</p>

<p class="e-bookprozatext">„On vám psal?“</p>

<p class="e-bookprozatext">„Píše mnoho.“</p>

<p class="e-bookprozatext">„Ukažte mi okamžitě ty dopisy, poroučím vám to;“ a pan
de Rênal se vytáhl o šest stop.</p>

<p class="e-bookprozatext">„To neudělám,“ odpověděla mu mírně, až skoro netečně,
„ukáži vám je jednou, až budete zase klidnější.“</p>

<p class="e-bookprozatext">„Hrome, ukážete mi je okamžitě,“ křičel pan de Rênal,
nepříčetný vztekem, a přece to byla pro něho nejšťastnější chvíle za posledních
dvanáct hodin.</p>

<p class="e-bookprozatext">„Přísaháte mi,“ žádala paní de Rênal velmi vážně, „že
se s ředitelem chudobince pro ty dopisy nikdy nepohádáte?“</p>

<p class="e-bookprozatext">„Pohádám nebo nepohádám, mohu ho zbavit místa v chudobinci,“
pokračoval vztekle, „ale chci okamžitě ty dopisy; kde jsou?“</p>

<p class="e-bookprozatext">„V zásuvce mého sekretáře, ale za nic vám od ní nedám
klíč.“</p>

<p class="e-bookprozatext">„Však já ji otevřu!“ křičel a běžel do ženina pokoje.
Vskutku vypáčil dlátem drahocenný sekretář ze žilkovaného mahagonu zakoupený v Paříži,
který často utíral šosem kabátu, když se mu zdálo, že na něm vidí nějakou
skvrnu.</p>

<p class="e-bookprozatext">Paní de Rênal pádila přes všech sto dvacet schodů
nahoru k holubníku; uvázala bílý šátek na jeden ze železných prutů v okénku.
Byla nejšťastnější ženou. Se slzami v očích se dívala k zalesněným horám.
„Julián,“ pomyslela si, „jistě čeká pod jedním z těch košatých buků na toto
šťastné znamení.“ Dlouho naslouchala. Proklínala jednotvárný cvrkot cvrčků a zpěv
ptáků. Nebýt toho protivného hluku, byla by jistě zaslechla radostný výkřik,
který zazněl ze skal. Její toužebné oko hltalo ten nesmírný temně zelený svah,
na němž se vrcholky stromů jakoby spojovaly a tvořily louku. „Proč nemá tolik
důvtipu,“ pravila si smutně, „aby mi dal nějakým znamením najevo, že je tak
šťasten jako já?“ Sešla od holubníku, teprve když dostala strach, že by ji muž
mohl tam nahoře hledat.</p>

<p class="e-bookprozatext">Když se s ním setkala, pan de Rênal zuřil. Pročítal
pošetilé věty pana Valenoda, jež se pramálo hodily k tomu, aby je někdo četl v takovém
rozčilení.</p>

<p class="e-bookprozatext">Paní de Rênal využila okamžiku, když se v přestávce
mezi výkřiky svého manžela dostala opět k slovu, a řekla:</p>

<p class="e-bookprozatext">„Vracím se stále k myšlence, že Julián musí z domu. Ať
má sebevětší schopnosti pro latinu, je to přece jenom hrubý sedlák a často
nezná způsoby; domnívá se, že je zdvořilý, a dělá mi denně přehnané a nevhodné
poklony, kterým se naučil nazpaměť z nějakého románu.“</p>

<p class="e-bookprozatext">„Nečte vůbec romány,“ řekl pan de Rênal, „přesvědčil
jsem se o tom. Domníváte se, že jsem tak slepý, abych nevěděl, co se děje v jeho
pokoji?“</p>

<p class="e-bookprozatext">„Nevyčetl-li své směšné poklony, vymýšlí si je sám, a tedy
tím hůře pro něho! Tak mluví asi o mně ve Verrières… a nemusíme jít ani tak
daleko,“ pravila paní de Rênal a tvářila se, jako by byla na něco přišla,
„mluvil tak nejspíše před Elisou, což je skoro totéž, jako kdyby mluvil před
panem Valenodem.“</p>

<p class="e-bookprozatext">„Ach,“ zvolal pan de Rênal a udeřil pěstí na stůl tak
silně, že se vše v pokoji zatřáslo. „Anonymní dopis z tištěných písmen a dopisy
Valenodovy jsou napsány na témž papíře.“</p>

<p class="e-bookprozatext">„Konečně!…“ pomyslila si paní de Rênal; tvářila se,
jako by ji to odhalení zdrtilo, a nemajíc odvahy dodat jediného slova, odešla
na druhý konec salónu, kde si sedla na pohovku.</p>

<p class="e-bookprozatext">Nyní byla bitva vyhrána; paní de Rênal měla co dělat,
aby svému muži zabránila běžet k domnělému původci anonymního dopisu.</p>

<p class="e-bookprozatext">„Což nechápete, že by to byla hrozná hloupost udělat
panu Valenodovi výstup bez dostatečných důkazů? Lidé vám závidí, a proč? Pro
vaše schopnosti: vaše moudrá správa města, vkusné stavby, věno, které jsem vám
přinesla, a zvláště velké dědictví, jež nám připadne po mé dobré tetě a které
ostatně značně přeceňují, to vše učinilo z vás první osobu ve Verrières.“</p>

<p class="e-bookprozatext">„Zapomínáte na můj původ,“ pravil pan de Rênal a jeho
tvář se poněkud vyjasnila.</p>

<p class="e-bookprozatext">„Jste z nejlepších šlechticů v okolí,“ pokračovala
paní de Rênal horlivě, „kdyby král mohl jednat podle své vůle a dopomoci
šlechtě k jejím právům, seděl byste jistě ve sněmovně pairů. A v tomto skvělém
postavení se chcete vydat řečem závistivých lidí?</p>

<p class="e-bookprozatext">Mluvit s Valenodem o jeho anonymním dopisu by
znamenalo totéž jako rozhlásit po celých Verrières, ba i v Besançonu a po celém
okolí, že ten šosák, kterého <span class="e-bookdejapoznamkychar">jeden z Rênalů</span>
neprozřetelně uznal za hodna svého přátelství, nalezl prostředek, jak ho
urazit. Kdyby dopisy, na které jste přišel, byly důkazem, že jsem opětovala
lásku pana Valenoda, musel byste mě zabít; zasloužila bych si toho, ale před
ním nesmíte ukázat svůj hněv. Uvažte, že všichni sousedé čekají jenom na
nějakou příležitost, aby se vám pomstili za vaši převahu; uvažte, že jste roku
1816 přispěl k některým zatčením. Muž, který utekl na střechu svého domu…“</p>

<p class="e-bookprozatext">„Zdá se mi, že nemáte ke mně ani ohledů, ani
přátelství,“ zvolal pan de Rênal s hořkostí, kterou v něm ta vzpomínka
probudila. „Kdybych se byl aspoň stal pairem!…“</p>

<p class="e-bookprozatext">„Myslím, příteli,“ odvětila paní de Rênal s úsměvem,
„že budu jednou bohatší než vy, že jsem už dvanáct let vaší ženou a že tedy mám
také nějaké slovo, zvláště v dnešní záležitosti. Dáváte-li nějakému panu
Juliánovi přednost přede mnou,“ dodala se špatně tajenou nevolí, „mohu strávit
zimu u tety.“</p>

<p class="e-bookprozatext">Pronesla ta slova <span class="e-bookdejapoznamkychar"><span class="calibre17">mistrně</span></span><b class="calibre10"><i class="calibre16">.</i></b> Při vší
zdvořilosti byla v nich rozhodnost; pan de Rênal se podrobil. Ale podle venkovského
zvyku mluvil ještě široce a dlouze, vracel se ke všem svým důvodům: žena ho
nechala mluvit. V jeho slovech byla ještě patrná zlost. Konečně dvouhodinové
zbytečné mluvení vyčerpalo síly muže, který zlostí celou noc nespal. Již se
rozhodl, jak se zachová k Valenodovi, k Juliánovi i k Elise.</p>

<p class="e-bookprozatext">Několikrát během toho velkého výstupu by byla paní de
Rênal málem pocítila účast s opravdovým neštěstím svého muže, který byl dvanáct
let jejím přítelem. Ale opravdové vášně jsou sobecké. Čekala ostatně, že se každou
chvíli zmíní o anonymním dopisu, který dostal předešlého dne, ale její
očekávání se nesplnilo. Necítila se jistou, dokud nevěděla, co vše mohli namluvit
muži, na němž závisel její osud. Neboť na venkově jsou manželé pány veřejného
mínění. Manžel, který si stěžuje, se zesměšňuje, což je ve Francii věc den ode
dne méně nebezpečná; ale jeho žena, nedá-li jí manžel peníze, klesne na dělnici
pracující za patnáct sou denně a dobré duše si ještě vyčítají, že ji
zaměstnávají.</p>

<p class="e-bookprozatext">Odaliska z harému se může úplně oddat lásce sultánově;
je všemocný, ona nemá naději, že mu lstí postupně odejme moc. Pomsta jejího
pána je strašná, krvavá, ale vojácká a velkodušná: bodnutí dýkou učiní všemu konec.
V XIX. století zabíjí muž ženu ranami obecného opovržení; totiž tím, že jí
znemožní přístup do společnosti.</p>

<p class="e-bookprozatext">Pocit nebezpečí se probudil u paní de Rênal, když se
vrátila do pokoje; zděsila se nepořádku, v jakém jej našla. Zámky všech jejích
pěkných skřínek byly vypáčeny; podlaha byla na několika místech vytrhána.
„Nebyl by měl se mnou slitování,“ pomyslila si. „Takhle zkazit parkety z barevného
dřeva, které má tak rád; vejde-li některý z chlapců s mokrými střevíci do pokoje,
zrudne zlostí. Teď jsou zkaženy navždy!“ Pohled na takové násilí okamžitě
zapudil poslední výčitky, které si dělala nad svým příliš rychlým vítězstvím.</p>

<p class="e-bookprozatext">Krátce před zvoněním k obědu se vrátil Julián s dětmi.
Při zákuscích, když se sluhové vzdálili, řekla mu paní de Rênal velmi suše:</p>

<p class="e-bookprozatext">„Prosil jste mě, abych vám dovolila jít na čtrnáct dní
do Verrières; pan de Rênal vám laskavě povolil tuto dovolenou. Můžete odejít,
kdy vám bude libo. Ale aby děti nic nezmeškaly, budeme vám denně posílat jejich
úkoly, abyste je opravil.“</p>

<p class="e-bookprozatext">„Zajisté,“ dodal pan de Rênal kysele, „povoluji vám
pouze týden.“</p>

<p class="e-bookprozatext">Julián vyčetl z jeho tváře neklid a viděl, že se něčím
velmi trápí.</p>

<p class="e-bookprozatext">„Ještě se nerozhodl,“ řekl Julián své přítelkyni, když
zůstali na okamžik v salónu sami.</p>

<p class="e-bookprozatext">Paní de Rênal mu rychle vypravovala vše, co od rána
udělala.</p>

<p class="e-bookprozatext">„Další podrobnosti až v noci,“ dodala a zasmála se.</p>

<p class="e-bookprozatext">„Jak jsou ženy zkažené!“ pomyslil si Julián. ,,Jaká
rozkoš, jaký pud je nutí, aby nás podváděly?“</p>

<p class="e-bookprozatext">„Vidím, že vás láska zároveň osvítila i zaslepila,“
řekl jí poněkud chladně; „chovala jste se dnes obdivuhodně. Ale nedopustili bychom
se přílišné neopatrnosti, kdybychom se pokusili sejít dnes v noci? Dům je plný
nepřátel; uvažte jenom, jak vášnivě mě Elisa nenávidí.“</p>

<p class="e-bookprozatext">„Ta její nenávist se velice podobá vášnivé
lhostejnosti, kterou asi vy cítíte ke mně.“</p>

<p class="e-bookprozatext">„Nazvěte to třeba lhostejností, ale musím vás
zachránit z nebezpečí, do něhož jste se mou vinou dostala. Bude-li s ní pan de
Rênal náhodou mluvit, může mu lehce vše vyzradit. A což kdyby číhal někde
poblíž mého pokoje se zbraní…“</p>

<p class="e-bookprozatext">„Tedy ani odvahu nemáte,“ řekla paní de Rênal s hrdostí
urozené ženy.</p>

<p class="e-bookprozatext">„Nesnížím se nikdy k tomu, abych o své odvaze mluvil,“
pravil Julián chladně, „to by bylo nízké. Podle skutků se musí soudit! Ale,“
dodal a uchopil ji za ruku, „netušíte ani, jak jsem vám oddán a jak jsem rád,
že se mohu před tou krutou rozlukou s vámi rozloučit.“</p>

</div>
</body>
</html>