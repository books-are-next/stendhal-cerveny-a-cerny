<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis" id="calibre_pb_30">27.<br class="calibre14"/>
První životní zkušenosti</h2>

<p class="e-bookdopiskurzivaodstredu">Nynější doba, můj Bože, toť archa Páně.
Běda tomu, kdo se jí dotkne.</p>

<p class="e-bookdopisdopravamensi">—DIDEROT</p>

<p class="e-bookprozatextbezpredsazeniprvradku"><span class="calibre17">Čtenář
nám laskavě dovolí, abychom podali o tomto období Juliánova života jen velmi
málo jasných a přesných zpráv. Ne, že by se nám jich nedostávalo, právě naopak;
ale snad je to, co viděl v semináři, příliš černé pro umírněné líčení, jež jsme
se snažili zachovat na těchto stránkách. Současníci, kteří něčím trpí, mohou si
to připomínat jenom s hrůzou, která ochromuje každou radost, i radost ze čtení
povídky.</span></p>

<p class="e-bookprozatext">Julián měl ve svých pokusech o přetvařování málo
úspěchu; býval občas znechucen, ba míval i chvíle úplného zoufalství. Neměl
úspěch, a to ještě na tak bídné dráze. Sebemenší vnější pomoc by byla stačila
dodat mu opět mysli; potíže, s nimiž musel zápasit, nebyly tak velké; ale byl
sám jako bárka opuštěná uprostřed oceánu. „A i kdybych měl úspěch,“ říkal si,
„mám žít celý život v tak špatné společnosti! Ve společnosti žroutů, kteří
myslí jen na omeletu na špeku, kterou hltají při obědě, anebo ve společnosti
lidí, jako je abbé Castenède, pro něž žádný zločin není dosti černý! Ti lidé se
dostanou k moci; ale za jakou cenu, můj Bože!</p>

<p class="e-bookprozatext">Lidská vůle je mocná, čtu to všude. Ale stačí k tomu,
aby člověk překonal takový odpor? Velcí mužové měli lehký úkol; ať byli v sebevětším
nebezpečí, vždy se jim nebezpečí zdálo krásné; ale kdo mimo mne může pochopit
ohavnost toho, co mě obklopuje?“</p>

<p class="e-bookprozatext">Tato doba byla nejtěžší zkouškou jeho života. Mohl se
tak snadno dostat k jednomu z těch krásných pluků, jež byly posádkou v Besançonu!
Mohl se stát učitelem latiny; potřeboval tak málo k svému živobytí! Ale pak by
byl konec jeho kariéře, konec plánům do budoucnosti, jak si je vytvořil ve své
obraznosti: to znamenalo smrt. Tak uvažoval v jednom ze svých zoufalých dnů.</p>

<p class="e-bookprozatext">„Při své domýšlivosti jsem se často cítil uspokojen
vědomím, že jsem něco jiného než ostatní selští synové. Žil jsem však již dosti
dlouho, abych poznal, že <span class="e-bookdejapoznamkychar">odlišnost budí
nenávist</span>,“ řekl si jednoho rána. K této velké pravdě dospěl jedním ze
svých nejbolestnějších nezdarů. Namáhal se celý týden, aby se zalíbil spolužákovi,
který měl pověst světce. Procházel se s ním po dvoře, poslouchaje odevzdaně
hlouposti, při nichž by člověk vstoje usnul. Náhle přišla bouře, zahřmělo a svatý
žák ho hrubě odstrčil a zvolal:</p>

<p class="e-bookprozatext">„Poslyšte, každý ať se na tomto světě stará o sebe,
nechci, aby do mne uhodilo. Bůh vás třeba chce zasáhnout bleskem jako bezbožníka,
jako voltairovce.“</p>

<p class="e-bookprozatext">Zatínaje vztekem zuby a s očima obrácenýma k nebi, jež
právě rozbrázdil blesk, Julián zvolal: „Zasluhoval bych, abych byl smeten s povrchu
zemského, kdybych za bouře usnul! Pokusíme se naklonit si jiného školometa.“</p>

<p class="e-bookprozatext">Začala hodina církevních dějin u abbé Castanèda.</p>

<p class="e-bookprozatext">Toho dne učil abbé Castenède ty mladé venkovany, kteří
měli strach před namáhavou prací a chudobou svých otců, že zařízení, které
pokládají za tak strašné, totiž vláda, má skutečnou zákonitou moc jedině z pověření
náměstka božího na zemi.</p>

<p class="e-bookprozatext">„Staňte se svatým životem a poslušností hodnými
milosti papežovy, buďte <span class="e-bookdejapoznamkychar">jako hůl v jeho
rukou</span><b class="calibre10"><i class="calibre16">“</i></b> dodal, „a dostanete nádherná místa, budete pány
beze všeho dohledu; místa, z nichž nebudete moci být sesazeni a jež platí z jedné
třetiny vláda a ze dvou třetin věřící vychovaní vašimi kázáními.“</p>

<p class="e-bookprozatext">Po vyučování se abbé Castenède zastavil na dvoře.</p>

<p class="e-bookprozatext">„O faráři lze právem říci: jaký člověk, takové místo,“
vykládal žákům, kteří se kupili kolem něho. „Já sám jsem znal fary v horách,
které vynášely více než mnohé fary ve městech. Plat byl stejný, ale k tomu
dostával farář vykrmené kapouny, vejce, čerstvé máslo a spoustu příjemných
drobností; tam je farář bezesporu první osobou: není hostiny, aby na ni nebyl
pozván, aby nebyl oslavován atd.“</p>

<p class="e-bookprozatext">Sotvaže se Castenède vrátil do svého pokoje, rozdělili
se žáci na skupiny. Julián nebyl v žádné; nevšímali si ho, jako by byl prašivou
ovcí. Viděl, že v každé skupině některý žák hází do vzduchu sou, a uhodl-li
správně rub nebo líc, usoudili z toho jeho druhové, že dostane brzy jednu z těch
far s bohatými vedlejšími příjmy.</p>

<p class="e-bookprozatext">Potom přišly na řadu různé příhody. Kterýsi mladý
kněz, sotva před rokem vysvěcený, přinesl kuchařce starého faráře ochočeného
králíka a dosáhl toho, že byl ustanoven kaplanem, a za několik měsíců, protože
farář velmi brzy zemřel, byl dosazen na jeho dobrou faru. Jinému se zase
podařilo, že byl jmenován na faru do velkého, velmi bohatého městyse, poněvadž
jídával se starým farářem raněným mrtvicí a obratně mu rozkrajoval kuřata.</p>

<p class="e-bookprozatext">Seminaristé právě tak jako mladí lidé všech povolání
přeháněli účinek různých náhodných prostředků, které vypadají nezvykle a dráždí
obraznost.</p>

<p class="e-bookprozatext">„Budu si muset zvyknout na takové hovory,“ říkal si
Julián. Když se nehovořilo o klobásách a dobrých farách, mluvilo se o světské
stránce duchovního stavu: o sporech mezi biskupy a prefekty, starosty a faráři.
Před Juliánem vyvstávala představa druhého Boha, mnohem hroznějšího a mocnějšího
než Bůh na nebesích; ten druhý Bůh byl papež. Tiše, a jen když si byli jisti,
že je abbé Pirard neslyší, tvrdili, že nenamáhá-li se papež jmenovat všechny
prefekty a starosty francouzské, je to proto, že starost o to svěřil králi
francouzskému tím, že ho jmenoval nejstarším synem církve.</p>

<p class="e-bookprozatext">Julián to tehdy pokládal za dobrou příležitost, aby se
vytasil s de Maistrovou knihou <span class="e-bookdejapoznamkychar">O papeži</span>
a získal tím na vážnosti. Vzbudil opravdu u svých spolužáků údiv; ale i to bylo
pro něho neštěstím. Nelíbilo se jim, že dovedl vyložit jejich vlastní názory
lépe než oni sami. Chélan byl neopatrný vůči Juliánovi i vůči sobě. Naučil ho
správně usuzovat a nedat se zaslepit planými slovy, ale opominul mu říci, že u bezvýznamné
osoby je tato vlastnost zločinem; neboť každá správná úvaha je urážkou.</p>

<p class="e-bookprozatext">Juliánovy rozumné úsudky byly tedy novým zločinem.
Jeho spolužáci o něm přemýšleli a všechnu hrůzu, kterou v nich budil, vložili
nakonec do jediného slova: říkali mu<b class="calibre10"><i class="calibre16"> </i></b><span class="e-bookdejapoznamkychar"><span class="calibre17">MARTIN LUTHER</span></span><b class="calibre10"><i class="calibre16">;</i></b>
„obzvláště pro tu ďábelskou logiku, na níž si tolik zakládá,“ říkali mezi sebou.</p>

<p class="e-bookprozatext">Někteří mladí seminaristé měli svěžejší pleť a mohli
být pokládáni za hezčí, než byl Julián, ale on měl bílé ruce a nemohl zatajit,
že si zvykl na úzkostlivou čistotu. Ve smutném domě, do něhož ho osud uvrhl, se
to nepokládalo za žádnou přednost. Špinaví venkované, mezi nimiž žil,
prohlásili, že má volné mravy. Bojíme se, že bychom čtenáře unavili vypravováním
nesčíslných nehod Juliánových. Nejsilnější z jeho spolužáků byli by ho
například rádi zbili; byl nucen ozbrojit se železným kružítkem a posunky jim
dát najevo, že se bude bránit. Posunky není možno v udání některého donašeče
zaznamenat tak snadno jako slova.</p>

</div>
</body>
</html>