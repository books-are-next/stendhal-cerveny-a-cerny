<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">9.<br class="calibre14"/>
Ples</h2>


<p class="e-bookdopiskurzivaodstredu">Přepych toalet, záře svíc, vůně; tolik hezkých
paží, krásných ramenou; kytice, unášející árie Rossiniho, Ciceriho malby! Jsem
celý bez sebe!</p>

<p class="e-bookdopisdopravamensi">— CESTY UZERIHO</p>

<p class="e-bookprozatextbezpredsazeniprvradku">„Jste mrzutá,“ řekla jí markýza
de la Mole, „upozorňuji vás, že to na plese nevypadá hezky.“</p>

<p class="e-bookprozatext">„Bolí mě hlava,“ odpověděla Matylda pohrdavě, „je tu
příliš horko.“</p>

<p class="e-bookprozatext">V tu chvíli starý baron Tolly omdlel, jako by chtěl
potvrdit slova slečny de la Mole. Museli ho odnést. Mluvilo se o mrtvici; byla
to nepříjemná událost.</p>

<p class="e-bookprozatext">Matylda tomu nevěnovala pozornost. Bylo její zásadou
nevšímat si nikdy starců a lidí, o nichž věděla, že mluví o smutných věcech.</p>

<p class="e-bookprozatext">Tančila, aby unikla rozmluvě o mrtvici, která ostatně
mrtvicí nebyla, neboť za dva dny se baron opět objevil.</p>

<p class="e-bookprozatext">„Ale pan Sorel nepřichází,“ řekla si po tanci. Dívala
se po něm, až ho uviděla v druhém salónu. Kupodivu se zdálo, že pozbyl té netečné
lhostejnosti, která mu byla tak vrozena; nevypadal už jako Angličan.</p>

<p class="e-bookprozatext">„Hovoří s hrabětem Altamirou, mým odsouzencem k smrti!“
řekla si Matylda. „Oči mu svítí temným ohněm, vypadá jako přestrojený princ; v jeho
pohledu je dvakrát tolik pýchy než jindy.“</p>

<p class="e-bookprozatext">Julián se blížil k místu, kde stála, a stále ještě
mluvil s Altamirou; upřeně se mu zadívala do tváře a hledala v jeho rysech
vznešené vlastnosti, jež mohou muži dopomoci ke cti být odsouzen k smrti.</p>

<p class="e-bookprozatext">Když šel mimo ni, pravil hraběti Altamirovi:</p>

<p class="e-bookprozatext">„Ano, Danton byl muž!“</p>

<p class="e-bookprozatext">„Nebesa! Že by byl jako Danton?“ řekla si Matylda. „Ale
má tak ušlechtilou tvář, a Danton byl tak hrozně ošklivý, řezník, nemýlím-li
se.“ Julián byl ještě nablízku, neváhala a zavolala ho; byla si vědoma toho, že
její otázka bude znít od dívky podivně, a byla na to pyšná.</p>

<p class="e-bookprozatext">„Nebyl Danton řezník?“ tázala se ho.</p>

<p class="e-bookprozatext">„Ano, v očích jistých lidí,“ odpověděl jí Julián s výrazem
špatně tajeného pohrdání; oči mu ještě planuly od rozmluvy s Altamirou; „ale
naneštěstí pro šlechtu byl advokátem v Méry-sur-Seine; to znamená, slečno,“
dodal se zlomyslným výrazem, „že začal jako mnozí pairové, které vidím zde. Je
ovšem pravda, že Danton měl z hlediska krásy ohromnou vadu, byl velmi ošklivý.“</p>

<p class="e-bookprozatext">Poslední slova pronesl chvatně, neobyčejným a dojista
málo zdvořilým způsobem.</p>

<p class="e-bookprozatext">Julián chvíli čekal v mírném úklonu a s hrdě pokorným
výrazem ve tváři. Zdálo se, že chce říci: „Jsem placen, abych vám odpovídal, a žiji
z platu.“ Při tom ani jednou na Matyldu nepohlédl. Ona na něho hleděla svýma
krásnýma, dokořán otevřenýma očima a stála před ním jako jeho otrokyně.
Konečně, když mlčení nebralo konce, pohlédl na ni jako sluha očekávající
rozkazy od svého pána. Ačkoliv se jeho oči setkaly s plným pohledem Matyldiným,
jejž na něj stále ještě upírala s podivným výrazem, se zřejmým chvatem se
vzdálil.</p>

<p class="e-bookprozatext">„On, který je opravdu tak krásný,“ řekla si Matylda,
když se konečně probrala ze svého snění, „tak vychvaluje ošklivost! Nikdy
neposuzuje podle sebe! Není jako Caylus anebo Croisenois. Ten Sorel má v sobě
něco podobného jako otec, když na plese tak výstižně napodobuje Napoleona.“
Zapomněla úplně na Dantona. „Dnes večer se rozhodně nudím.“ Zavěsila se do
bratra a k jeho velké rozmrzelosti ho přiměla, aby se s ní prošel sálem.
Napadlo ji, že by mohla sledovat Juliánův hovor s odsouzencem k smrti.</p>

<p class="e-bookprozatext">V sále byla hrozná tlačenice. Přesto se jí podařilo
oba dohonit, právě když Altamira na dva kroky od ní přistoupil k míse, aby si
vzal zmrzlinu. Mluvil s Juliánem, ale byl od něho napolo odvrácen. Tu zahlédl
ruku ve vyšívaném rukávě, která vedle něho nabírala zmrzlinu. Vyšívání vzbudilo
patrně jeho pozornost; obrátil se docela, aby viděl, čí je to ruka. V jeho ušlechtilých
a naivních očích se okamžitě objevil lehce pohrdavý výraz.</p>

<p class="e-bookprozatext">„Vidíte toho člověka,“ řekl dosti tiše Juliánovi, „to
je kníže Araceli ,…ský vyslanec. Dnes dopoledne žádal vašeho ministra zahraničních
věcí pana de Nerval, abych mu byl vydán. Vidíte, je tam dole, hraje whist. Pan
de Nerval je skoro ochoten mě vydat, neboť jsme vám roku 1816 také vydali
nějaké spiklence. Vydají-li mě králi, budu za čtyřiadvacet hodin pověšen. A jeden
z těch hezkých pánů s kníry <span class="e-bookdejapoznamkychar">mě zatkne</span>.“</p>

<p class="e-bookprozatext">„Ti bídáci!“ zvolal Julián polohlasně.</p>

<p class="e-bookprozatext">Matyldě neušla z rozmluvy ani slabika. Její nuda
zmizela.</p>

<p class="e-bookprozatext">„Nejsou vlastně takoví bídáci,“ odpověděl hrabě
Altamira. „Mluvil jsem s vámi o sobě, abych vám podal jasný obraz. Podívejte se
na knížete Araceliho; každých pět minut pohlédne na své Zlaté rouno; ta hříčka
na prsou mu dělá stále novou radost. Ten ubožák do naší doby už ani nepatří.
Tak před sto lety bylo Zlaté rouno velkým vyznamenáním, ale tehdy by ho nebyl
jistě dostal. Dnes musí být šlechtic takovým Aracelim, aby měl z toho řádu
radost. Byl by dal pověšet celé město, aby jej dostal.“</p>

<p class="e-bookprozatext">„Dosáhl ho za takovou cenu?“ otázal se Julián s úzkostí.</p>

<p class="e-bookprozatext">„To zrovna ne,“ odpověděl Altamira chladně; „dal možná
jenom nějakých třicet bohatých statkářů své vlasti, kteří byli pokládáni za
liberály, hodit do řeky.“</p>

<p class="e-bookprozatext">„Jaká stvůra!“ řekl na to Julián.</p>

<p class="e-bookprozatext">Slečna de la Mole, naklánějíc se s nejživějším zájmem
k Juliánovi, byla tak blízko něho, že se její krásné vlasy dotýkaly skoro jeho
ramene.</p>

<p class="e-bookprozatext">„Jste ještě velmi mlád,“ odpověděl Altamira. „Vyprávěl
jsem vám už kdysi, že mám sestru provdanou v Provensálsku; je ještě hezká, je
dobrá, něžná; je výbornou matkou rodiny, věrná všem svým povinnostem, je
zbožná, ale není pobožnůstkářka.“</p>

<p class="e-bookprozatext">„Kam míří?“ uvažovala slečna de la Mole.</p>

<p class="e-bookprozatext">„Je šťastná,“ pokračoval Altamira; „byla šťastná také
roku 1815. Tehdy jsem se skrýval na jejím statku u Antibes. Nuže, když se
dozvěděla o popravě maršála Neye, dala se do tance!“</p>

<p class="e-bookprozatext">„Jak je to možné?“ zvolal Julián rozhořčeně.</p>

<p class="e-bookprozatext">„To je stranické cítění,“ odpověděl Altamira. „V devatenáctém
století není už opravdových vášní, proto se lidé ve Francii tolik nudí. Lidé se
dopouštějí největších krutostí, ale bez krutosti.“</p>

<p class="e-bookprozatext">„Tím hůře,“ řekl Julián, „dopouští-li se už člověk
zločinů, má se jich dopouštět s rozkoší; to je to jediné, co mají v sobě
dobrého, a jen tím by je bylo možno poněkud ospravedlnit.“</p>

<p class="e-bookprozatext">Slečna de la Mole zapomněla úplně, čím je povinna sama
sobě. Stoupla si skoro úplně mezi Altamiru a Juliána. Byla zavěšená do svého
bratra a ten byl zvyklý ji poslouchat; díval se proto na druhou stranu sálu, a aby
se vůbec nějak tvářil, dělal, jako by byl zadržen davem.</p>

<p class="e-bookprozatext">„Máte pravdu,“ odpověděl Altamira, „všechno, i zločiny,
se dělá nyní bez požitku a později se na to ani nevzpomene. Mohu vám ukázat na
tomto plese snad deset lidí, kteří by měli být odsouzeni jako vrahové. Oni na
to již zapomněli a lidé rovněž.<a href="../Text/cerveny_a_cerny_082.html#_ftn17" title="" class="pcalibre pcalibre1" id="_ftnref17"><span class="msofootnotereference"><span class="calibre18"><span class="msofootnotereference"><span class="calibre12">[17]</span></span></span></span></a></p>

<p class="e-bookprozatext">Mnozí z nich jsou dojati k slzám, zlomí-li si jejich
pes nohu. Když v Père-Lachaise ‚házejí květiny na jejich hrob‘, jak vy v Paříži
žertovně říkáte, člověk se dozví, že slučovali v sobě všechny ctnosti udatných
rytířů, a mluví se o velkých činech jejich praděda, který žil za Jindřicha IV.
Nebudu-li přes přímluvu knížete Araceliho pověšen a dostanu-li se kdy v Paříži
opět k svému jmění, pozvu vás jednou na večeři s několika váženými vrahy, kteří
nejsou trápeni výčitkami svědomí.</p>

<p class="e-bookprozatext">My dva budeme u té večeře jediní, jejichž ruce nebudou
potřísněny krví; ale mnou budou opovrhovat a budou mě skoro nenávidět, neboť ve
mně vidí krvežíznivou jakobínskou nestvůru; a vámi budou pohrdat, protože jste
člověk z lidu, který se vetřel do dobré společnosti.“</p>

<p class="e-bookprozatext">„To je pravda,“ řekla slečna de la Mole.</p>

<p class="e-bookprozatext">Altamira na ni udiveně pohlédl. Julián ji neuznal za
hodnou pohledu.</p>

<p class="e-bookprozatext">„Uvažte,“ pokračoval hrabě, „že revoluce, v jejímž
čele jsem stál, se nezdařila pouze proto, že jsem nechtěl obětovat tři hlavy a rozdělit
našim stoupencům sedm nebo osm miliónů, které byly v pokladně, od níž jsem měl
klíč. Můj král, který dnes touží po tom, aby mě viděl na šibenici, a který mi
před vzpourou tykal, byl by mi dal velkou řádovou stuhu, kdybych byl obětoval
ty tři hlavy a rozdělil peníze z těch pokladen, neboť bych byl dosáhl aspoň polovičního
úspěchu a má vlast by byla měla jakousi ústavu… Ano, tak to chodí ve světě, je
to jako šachová partie.“</p>

<p class="e-bookprozatext">„Tehdy,“ zvolal Julián s planoucíma očima, „jste
neuměl hrát, ale teď…“</p>

<p class="e-bookprozatext">„Teď bych klidně obětoval lidské životy, chcete říci,
a nebyl bych girondistou, jak jste mi dal onehdy na srozuměnou?…“ Altamira
smutně dodal: „Odpovím vám, až někoho zabijete v souboji, což je zajisté mnohem
menší ohavnost než dát ho popravit katem.“</p>

<p class="e-bookprozatext">„Upřímně řečeno,“ řekl Julián, „účel světí prostředky:
kdybych nebyl pouhým atomem a kdybych měl nějakou moc, dal bych pověsit tři
lidi, abych čtyřem zachránil život.“ Z očí mu planulo přesvědčení a pohrdání malichernými
lidskými předsudky; jeho pohled se setkal s pohledem slečny de la Mole, stojící
docela blízko něho, a zdálo se, že jeho pohrdání se zdvojnásobilo, místo aby se
proměnilo v laskavý a zdvořilý výraz.</p>

<p class="e-bookprozatext">Byla tím hluboce uražena; ne, nebylo již v její moci,
aby na Juliána zapomněla; odešla s rozhořčením a táhla bratra za sebou.</p>

<p class="e-bookprozatext">„Musím se napít punče a hodně tančit,“ řekla si,
„vyberu si, co je tu nejlepšího, a chci stůj co stůj udělat dojem. Dobrá. Tu
přichází hrabě Fervaques, proslulý svou drzostí.“ Přijala jeho vyzvání; tančili.
„Chci vidět,“ myslila si, „kdo z nás dvou bude nezpůsobnější; ale abych se mu
mohla vysmát dokonale, musím ho přimět k řeči.“ Brzy všichni tančili zbytek
čtverylky jen ze slušnosti. Nikdo si nechtěl dát ujít něco z Matyldiných břitkých
odpovědí. Pan de Fervaques pozbyl svého klidu, a nalézaje místo vtipných nápadů
jenom chlazená slova, tvářil se uraženě. Matylda byla ve špatné náladě, byla k němu
krutá a udělala si tím z něho nepřítele. Tančila až do rána a konečně odešla z plesu
strašně unavena. Ale když seděla v kočáře, použila své poslední síly ještě k tomu,
aby se učinila smutnou a nešťastnou. Julián jí pohrdal a ona jím pohrdat
nemohla.</p>

<p class="e-bookprozatext">Julián byl na vrcholu štěstí. Byl bezděky nadšen
hudbou, květinami, krásnými ženami, všeobecnou elegancí, která ho obklopovala,
a nejvíce vlastní obrazností, která snila o vyznamenáních pro něho a o svobodě
pro všechny.</p>

<p class="e-bookprozatext">„Jaký krásný ples!“ řekl hraběti, „nic tu nechybí.“</p>

<p class="e-bookprozatext">„Chybí tu myšlenka,“ odpověděl Altamira.</p>

<p class="e-bookprozatext">A jeho tvář prozrazovala pohrdání, které bylo tím
patrnější, poněvadž bylo vidět, že si ze zdvořilosti ukládá za povinnost
zatajit je.</p>

<p class="e-bookprozatext">„Máte pravdu, pane hrabě. Myšlenka znamená vždy
spiklenectví, není-liž pravda?“</p>

<p class="e-bookprozatext">„Jsem zde pro své jméno. Ale ve vašich salónech
nenávidí myšlenku. Nesmí se povznést nad pointu kabaretního kupletu; pak bývá
odměňována. Ale myslícího člověka, jehož nápady jsou energické a nové, nazýváte
<span class="e-bookdejapoznamkychar"><span class="calibre17">cynickým</span></span><b class="calibre10"><i class="calibre16">.</i></b>
Nepojmenoval jeden z vašich soudců takto Couriera? Vsadili jste ho do vězení,
právě tak jako Bérangera. Každého, kdo u vás poněkud vyniká duchem, předá
kněžstvo policii; a dobrá společnost tomu tleská.</p>

<p class="e-bookprozatext">To proto, že vaše zastaralá společnost si nade vše
váží konvence. Nevyšinete se nikdy nad vojenskou statečnost; budete mít Muraty,
ale nikdy Washingtony. Vidím ve Francii jedině ješitnost. Muž, který při řeči
samostatně myslí, řekne snadno nějaké neopatrné slovo a hostitel se pokládá za
uraženého.“</p>

<p class="e-bookprozatext">Při těchto slovech se vůz hraběte, který odvážel
Juliána, zastavil před palácem markýze de la Mole. Julián byl do svého
spiklence zamilován. Altamira mu udělal krásnou a zřejmě z hlubokého přesvědčení
vycházející poklonu: „Nemáte francouzskou lehkomyslnost a chápete zásadu <span class="e-bookdejapoznamkychar">prospěšnosti</span>.“ Náhodou viděl Julián právě
před dvěma dny truchlohru <span class="e-bookdejapoznamkychar">Marino Faliero</span>
od Casimira Delavigne.</p>

<p class="e-bookprozatext">„Neměl Israel Bertuccio lepší charakter než všichni ti
urození Benátčané?“ myslil si náš pobouřený plebejec. „A byli to přece lidé,
jejichž rodokmen sahal až k roku 700, tedy ještě sto let před Karla Velikého,
kdežto nejstarší šlechta na plese pana de Retz sahá, a to ještě stěží, jenom do
třináctého století. A mezi těmi benátskými šlechtici, jejichž původ byl tak
vznešený, se uchovalo v paměti jedině jméno Israela Bertuccia.</p>

<p class="e-bookprozatext">Spiknutí odstraňuje všechny tituly, jež propůjčil
společenský rozmar. Zde zaujme člověk rázem hodnost, kterou mu vykáže jeho
postoj k smrti. I duch pozbývá své moci…</p>

<p class="e-bookprozatext">Čím by byl Danton dnes, v tomto století Valenodů a Rênalů?
Ani ne zástupcem královského prokurátora…</p>

<p class="e-bookprozatext">Ale co říkám! Byl by se zaprodal kněžstvu a stal by se
ministrem, vždyť vlastně ten velký Danton kradl. Mirabeau se rovněž dal koupit.
Napoleon nakradl v Itálii milióny, jinak by mu byla chudoba zlomila vaz právě
tak jako Pichegruovi. Jediný La Fayette nikdy nekradl. Je třeba krást, je třeba
se dát koupit?“ myslil si Julián. Ta otázka ho zarazila. Zbytek noci strávil čtením
dějin Revoluce.</p>

<p class="e-bookprozatext">Ještě druhého dne, když psal v knihovně dopisy, myslil
stále na rozmluvu s hrabětem Altamirou.</p>

<p class="e-bookprozatext">„Je jisté,“ řekl si po krátkém přemítání, „že
španělští liberálové by nebyli bývali tak snadno smeteni, kdyby byli národ
kompromitovali nějakými zločiny. Byly to domýšlivé a tlachavé děti… jako já!“
zvolal náhle Julián, jako by se byl probudil ze sna.</p>

<p class="e-bookprozatext">„Co velkého jsem vykonal, že si osvojuji právo
posuzovat ty chudáky, kteří se přece aspoň jednou v životě něčeho odvážili a vzchopili
se k činům? Podobám se člověku, jenž odcházeje od stolu volá: zítra nebudu
obědvat, ale přesto budu stejně silný a čilý jako dnes. Kdo ví, co zakouší
člověk na půli cesty k velkému činu?…“ Z těch vysokých myšlenek byl vytržen nenadálým
příchodem slečny de la Mole do knihovny. Byl tak plný nadšeného obdivu pro
velké vlastnosti Dantona, Mirabeaua, Carnota, kteří dokázali zůstat neporaženi,
že pohlédl sice na slečnu de la Mole, ale neuvědomil si to; nepozdravil a skoro
ji ani neviděl. Když si konečně Juliánovy velké, široce rozevřené oči uvědomily
její přítomnost, jejich plamen pohasl. Slečna de la Mole si toho s hořkostí
povšimla.</p>

<p class="e-bookprozatext">Marně ho požádala o svazek Vélyho <span class="e-bookdejapoznamkychar">Dějin Francie</span>, který byl v nejvyšší řadě,
takže Julián byl nucen přinést větší z obou žebříků; přistavil jej, vyhledal
knihu a odevzdal ji Matyldě, ale nebyl ještě schopen uvědomit si její
přítomnost. Odnášeje žebřík, vrazil v zadumání loktem do zrcadla; střepiny
padající na podlahu ho konečně probudily. Rychle řekl slečně de la Mole několik
slov na omluvu; chtěl být zdvořilý, ale byl skutečně jen zdvořilý. Matylda
pochopila, že ho vyrušila a že by byl raději dále myslil na to, o čem uvažoval
před jejím příchodem, než aby s ní mluvil. Dlouho se na něho dívala a pak
pomalu odešla. Julián se díval za ní. Líbil se mu kontrast mezi prostotou šatů,
které měla nyní na sobě, a nádherou toalety předešlého večera. Rozdíl ve výrazu
její tváře byl skoro stejně nápadný. Tato dívka, která vypadala na plese u vévody
Retze tak pyšně, měla v tuto chvíli skoro prosebný pohled. „Není pochyby,“ řekl
si Julián, „že v těchto černých šatech se její postava ještě lépe uplatňuje. Má
královské držení těla, ale proč je ve smutku?</p>

<p class="e-bookprozatext">Zeptám-li se někoho na příčinu toho smutku, dopustím
se snad zase nějaké hlouposti.“ Juliánovo nadšení úplně ochladlo. „Musím ještě
jednou pročíst všechny dopisy, které jsem dnes ráno napsal; Bůh ví, kolik nedopatření
a pitomostí v nich najdu.“ Když s napjatou pozorností pročítal první list,
zaslechl blízko sebe šustot hedvábných šatů. Rychle se obrátil. Dva kroky od
jeho stolu stála slečna de la Mole a smála se. To nové vyrušení ho rozladilo.</p>

<p class="e-bookprozatext">Matylda cítila jasně, že pro toho mladého muže nic
neznamená; její smích měl jen zakrýt rozpaky a to se jí podařilo.</p>

<p class="e-bookprozatext">„Myslíte patrně na něco velmi zajímavého, pane Soreli.
Není to nějaký příběh ze spiknutí, které nám přivedlo hraběte Altamiru do
Paříže? Povězte mi, oč jde, jsem strašně zvědavá; budu mlčet, přísahám vám to.“
Divila se sama sobě, když slyšela, jaké slovo pronesla. Vždyť právě prosila
zaměstnance svého otce! Poněvadž její rozpaky vzrůstaly, dodala jakoby lhostejně:</p>

<p class="e-bookprozatext">„Co z vás, který jste obyčejně tak chladný, mohlo
udělat takového nadšence, skoro jako nějakého proroka z Michelangelových obrazů?“</p>

<p class="e-bookprozatext">Tato živá a indiskrétní otázka Juliána hluboce ranila
a způsobila, že opět vzplanul.</p>

<p class="e-bookprozatext">„Činil Danton dobře, že kradl?“ zeptal se jí náhle a jeho
tvář se stávala čím dále tím divočejší. „Měli piemontští a španělští revolucionáři
zostudit svůj národ zločiny? Měli rozdat všechna místa ve vojsku, všechny řády
lidem i bez jakékoliv zásluhy? Nebyli by se lidé, kteří by nosili ty řády, báli
králova návratu? Měli vydat v plen turínský poklad? Slovem, slečno,“ pravil,
přibližuje se k ní se strašlivým pohledem, „má se člověk, který chce vyhladit v
zemi nevědomost a zločin, přehnat jako vichřice a páchat zlo nazdařbůh?“</p>

<p class="e-bookprozatext">Matylda se polekala, nemohla snést jeho pohled a ucouvla
o několik kroků. Chvíli se naň dívala; pak stydíc se za to, že měla strach,
odešla lehkým krokem z knihovny.</p>

</div>
</body>
</html>