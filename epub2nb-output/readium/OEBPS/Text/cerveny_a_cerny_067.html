<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">31.<br class="calibre14"/>
Síla strachu</h2>


<p class="e-bookdopiskurzvaodstedu">To je tedy ten zázrak vaší civilizace! Z lásky
jste učinili obyčejnou obchodní záležitost.</p>

<p class="e-bookdopisdopravamen">— BARNAVE</p>

<p class="e-bookprozatextbezpredsazeniprvradku">Julián pospíšil do lóže paní de
la Mole. Jeho oči se setkaly nejprve se zaslzenýma očima Matyldinýma; plakala
docela bez ostychu. V lóži byli pouze lidé, na nichž jí nezáleželo: přítelkyně,
která jim lóži půjčila, a několik známých pánů. Matylda položila ruku na ruku
Juliánovu; zdálo se, že vůbec zapomněla na to, že je s matkou. Dusíc se skoro
slzami, řekla mu jediné slovo: <span class="e-bookdejapoznamkychar">„Záruka.“</span></p>

<p class="e-bookprozatext">„Nesmím s ní mluvit,“ řekl si Julián. Byl sám velmi
dojat a zakrýval si oči rukama. Předstíral, že ho lustr v třetím pořadí
oslňuje. „Promluvím-li, pozná, jak jsem dojat, zvuk hlasu mě prozradí. Mohu tím
vše ještě ztratit.“</p>

<p class="e-bookprozatext">Jeho vnitřní boje byly nyní bolestnější než ráno: jeho
duše měla dosti času, aby zneklidněla. Bál se, že u Matyldy zvítězí ješitnost.
Byl zpit láskou a rozkoší, ale umínil si, že s ní nepromluví.</p>

<p class="e-bookprozatext">To je podle mého názoru jeden z nejkrásnějších rysů
jeho povahy; člověk, který je schopen tak se ovládat, může dospět daleko, <span class="e-bookdejapoznamkychar">si fata sinant.</span><a href="../Text/cerveny_a_cerny_082.html#_ftn23" title="" class="pcalibre pcalibre1" id="_ftnref23"><span class="msofootnotereference"><i class="calibre16"><span class="calibre18"><span class="msofootnotereference"><b class="calibre10"><span class="calibre12">[23]</span></b></span></span></i></span></a></p>

<p class="e-bookprozatext">Slečna de la Mole naléhala, aby s nimi Julián jel
domů. Naštěstí silně pršelo. Ale markýza mu nabídla místo naproti sobě a stále
s ním hovořila, takže nemohl s její dcerou promluvit ani slova. Člověk by si
byl mohl myslit, že se markýza starala o Juliánovo štěstí. Když se přestal bát,
že svým přílišným pohnutím vše zkazí, poddal se úplně svému vzrušení.</p>

<p class="e-bookprozatext">Mám se odvážit říci, že po návratu do pokoje se Julián
vrhl na kolena a pokryl polibky milostné dopisy, které mu dal kníže Korazov?</p>

<p class="e-bookprozatext">„Velký muži, jak jsem ti vděčen!“ zvolal blouznivě.
Ponenáhlu se uklidňoval. Přirovnával se ke generálu, který právě napolo vyhrál
velkou bitvu. „Dosáhl jsem jistě nesmírného úspěchu,“ řekl si. „Ale co bude
zítra? Jediný okamžik může vše pokazit.“</p>

<p class="e-bookprozatext">Otevřel s nadšením <span class="e-bookdejapoznamkychar">Paměti</span><i class="calibre16">,</i>
které Napoleon diktoval na Svaté Heleně, a dobré dvě hodiny se je snažil číst.
Ale četl jen očima; přesto však se dále nutil do čtení. Za té podivné četby
jeho hlava a srdce, jež se povznesly k tomu, co je na světě nejvyššího,
pracovaly proti jeho vůli. „Její srdce je docela jiné než srdce paní de Rénal,“
řekl si; ale dále nedomyslil.</p>

<p class="e-bookprozatext">„MUSÍM JI UDRŽOVAT VE STRACHU,“ zvolal náhle a odhodil
knihu daleko od sebe. „Nepřítel se mi podrobí jenom tehdy, budu-li mu nahánět
strach. Pak se neodváží mnou pohrdat.“</p>

<p class="e-bookprozatext">Procházel se po pokojíčku opojen radostí. Jeho štěstí
mělo ve skutečnosti původ víc v pýše než v lásce.</p>

<p class="e-bookprozatext">„Musím ji udržovat ve strachu!“ opakoval si hrdě. Měl
vskutku příčinu být hrdý. „Paní de Rénal i v nejšťastnějších okamžicích pochybovala,
že se moje láska vyrovná její. Zde musím zkrotit démona, musím tedy <span class="e-bookdejapoznamkychar">krotit</span>.“</p>

<p class="e-bookprozatext">Věděl dobře, že Matylda bude druhého dne ráno už v osm
hodin v knihovně; objevil se tam však až v devět. Hořel láskou, ale hlava
ovládala srdce. Skoro každou minutu si opakoval: „Musím ji stále udržovat v
nejistotě, zda ji miluji. Skvělé společenské postavení a &#160;lichocení každého,
kdo s ní mluví, jí dodávají <span class="e-bookdejapoznamkychar"><span class="calibre17">příliš velké</span></span> sebevědomí.“</p>

<p class="e-bookprozatext">Seděla na pohovce bledá a klidná, ale nebyla zřejmě
schopna jediného pohybu. Podala mu ruku:</p>

<p class="e-bookprozatext">„Příteli, urazila jsem tě, to je pravda; můžeš se na
mne hněvat?“</p>

<p class="e-bookprozatext">Julián nečekal tak prostá slova. Byl by se málem prozradil.
„Chcete záruku, příteli,“ dodala po delším mlčení, během něhož doufala, že je
Julián přeruší. „Jste v právu. Uneste mě, jeďme do Londýna… Budu navždy zničena,
zneuctěna…“ Měla ještě tolik odvahy, aby vyprostila svou ruku z ruky Juliánovy
a zakryla si jí tvář. Všechny city zdrženlivosti a dívčí cudnosti se vrátily
opět do té duše… „Tak tedy připravte mě o čest,“ řekla konečně s povzdechem.
„To je <span class="e-bookdejapoznamkychar"><span class="calibre17">záruka</span></span>.“</p>

<p class="e-bookprozatext">„Včera jsem byl šťasten, poněvadž jsem dokázal být sám
k sobě přísný,“ pomyslil si Julián. Po krátké chvíli mlčení se ovládl tak, že
mohl chladně odpovědět:</p>

<p class="e-bookprozatext">„A pojedeme-li do Londýna a budete-li, abych užil
vašeho výrazu, zneuctěna, kdo mi zaručí, že mě budete milovat, že vás má přítomnost
v poštovním voze nebude obtěžovat? Nejsem nelidský; kdybych vás připravil o vaši
dobrou pověst, bude to pro mne jenom nové neštěstí. Překážkou není zde vaše
společenské postavení, naneštěstí je to vaše povaha. Můžete se sama sobě
zaručit, že mě budete týden milovat?“</p>

<p class="e-bookprozatext">(„Ach, ať mě miluje týden, jenom týden,“ řekl si tiše
Julián, „a umřu štěstím! Co mi sejde na budoucnosti, co mi sejde na životě? A to
božské štěstí může začít v tomto okamžiku, budu-li chtít. Závisí to pouze na
mně!“)</p>

<p class="e-bookprozatext">Matylda viděla, že se zamyslil. „Jsem vás tedy docela
nehodna,“ řekla a vzala ho za ruku.</p>

<p class="e-bookprozatext">Julián ji objal, ale železná ruka povinnosti mu hned
sevřela srdce. „Uvidí-li, jak ji zbožňuji, ztratím ji.“ A ještě než se
vyprostil z jejího náručí, tvářil se opět důstojně, jak se na muže sluší.</p>

<p class="e-bookprozatext">Toho dne i dny následující dovedl své velké štěstí utajit.
Byly chvíle, kdy si odpíral i radost sevřít ji v náručí.</p>

<p class="e-bookprozatext">Jindy opět zvítězilo blouznivé štěstí nad výstrahami
rozumu. Často stával v zahradě u zarostlé besídky, u níž byl ukryt žebřík,
díval se zdaleka do okna Matyldina pokoje a plakal nad její nestálostí. Vedle
stál vysoký dub a jeho kmen ho skrýval před nepovolanými zraky.</p>

<p class="e-bookprozatext">Když procházel s Matyldou tímto místem, které mu živě
připomínalo jeho nejnešťastnější chvíle, podlehl kontrastu mezi minulým
zoufalstvím a nynější blažeností; do očí mu vyhrkly slzy a přitiskl ruku své
přítelkyně ke rtům: „Zde jsem stával,“ vyznával se jí, „a myslil na vás. Zde
jsem se díval do okna a čekal celé hodiny na šťastný okamžik, kdy uvidím vaši ruku
otvírat okenici…“</p>

<p class="e-bookprozatext">Podlehl úplně. Líčil jí s opravdovostí, kterou nelze
předstírat, své tehdejší nesmírné zoufalství. Krátké výkřiky svědčily o jeho
nynějším štěstí, které učinilo konec těm hrozným mukám.</p>

<p class="e-bookprozatext">„Proboha, co dělám,“ vzpamatoval se náhle Julián.
„Mohu všechno zkazit.“</p>

<p class="e-bookprozatext">Polekal se tak, že se mu zdálo, že v očích slečny de
la Mole vidí už méně lásky. Byl to klam; ale Juliánova tvář se náhle změnila a smrtelně
zbledla. Jeho oči pozbyly na chvíli své živosti, a zračila-li se v nich dříve
nejpravdivější a nejoddanější láska, byl v nich nyní výraz pýchy a špatnosti.</p>

<p class="e-bookprozatext">„Co je vám, příteli?“ řekla mu Matylda něžně a starostlivě.
„Lhal jsem,“ odpověděl Julián nevlídně, „a k tomu jsem lhal vám. Dělám si z toho
výčitky. Ale Bůh přece ví, že si vás příliš vážím, abych vás mohl obelhat.
Milujete mě, jste mi oddána, nepotřebuji tedy říkat fráze, abych se vám líbil.“</p>

<p class="e-bookprozatext">„Pane Bože, všechno, co jste mi tak vzrušeně v posledních
dvou minutách říkal, jsou tedy pouhé fráze?“</p>

<p class="e-bookprozatext">„Vyčítám si je velice, drahá přítelkyně. Vymyslil jsem
si je kdysi pro ženu, která mě milovala, ale nudila… Je to vada mé povahy,
přiznávám se vám k tomu, odpusťte mi.“ Matyldinu tvář zaplavily hořké slzy.</p>

<p class="e-bookprozatext">„Jakmile se mě nějaká maličkost nepříjemně dotkne,
dostanu se do podivného snění, má hrozná paměť, kterou v tuto chvíli proklínám,
mi přijde na pomoc, a já toho zneužiji.“</p>

<p class="e-bookprozatext">„Dopustila jsem se tedy nevědomky něčeho, co vzbudilo
vaši nelibost?“</p>

<p class="e-bookprozatext">„Vzpomněl jsem si právě, že jste šla kdysi kolem
tohoto keře. Utrhla jste květ, pan de Luz vám jej vzal a vy jste mu jej
nechala. Byl jsem dva kroky od vás.“</p>

<p class="e-bookprozatext">„Pan de Luz? To není možné,“ odpověděla Matylda s hrdostí,
která jí byla tak přirozená. „To nemám ve zvyku.“</p>

<p class="e-bookprozatext">„Vím to jistě,“ odvětil živě Julián.</p>

<p class="e-bookprozatext">„Nuže, pak máte pravdu, příteli,“ řekla Matylda a sklopila
smutně oči. Věděla určitě, že už mnoho měsíců něco takového panu de Luz nedovolila.</p>

<p class="e-bookprozatext">Julián na ni pohlédl s nevýslovnou něžností. „Ne,“
řekl si, „nemiluje mě <span class="e-bookdejapoznamkychar">méně.</span><i class="calibre16">“</i></p>

<p class="e-bookprozatext">Večer mu se smíchem vyčítala jeho náklonnost k paní de
Fervaques: „Měšťák miluje povýšenku! Myslím, že je to jediný druh srdcí, které
můj Julián nedovede pobláznit. Učinila z vás hotového dandyho,“ řekla
pohrávajíc si s jeho vlasy.</p>

<p class="e-bookprozatext">V době, kdy se domníval, že jím Matylda pohrdá, stal
se Julián vskutku jedním z nejlépe se oblékajících pařížských mužů. Ale měl
před lidmi toho druhu ještě tu výhodu, že když svou toaletu ukončil, již na ni
nemyslil.</p>

<p class="e-bookprozatext">Matyldu mrzelo, že Julián nepřestává opisovat Rusovy
dopisy a posílat je maršálové.</p>

</div>
</body>
</html>