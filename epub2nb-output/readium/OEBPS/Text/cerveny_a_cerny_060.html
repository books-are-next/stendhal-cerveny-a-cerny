<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_60">24.<br class="calibre14"/>
Štrasburk</h2>

<p class="e-bookdopiskurzivaodstredu">Okouzlení! Máš všechnu sílu lásky, všechnu
její schopnost zakoušet neštěstí. Jedině její kouzelné rozkoše, její sladké
požitky jsou mimo tvou oblast. Nemohl jsem říci, když jsem ji viděl spát: je celá
moje se svou andělskou krásou i se svými sladkými slabostmi! Hle, je v mé moci
tak, jak ji nebe ve svém milosrdenství stvořilo, aby okouzlovala lidské srdce.</p>

<p class="e-bookdopisdopravamensi">— ÓDA SCHILLEROVA</p>

<p class="e-bookprozatextbezpredsazeniprvradku">Julián musel strávit ve
Štrasburku celý týden, a proto se snažil krátit si dlouhou chvíli vzpomínkami
na válečnou slávu a oddanost k vlasti. Byl vůbec zamilován? Sám to nevěděl, ale
ve své zmučené duši cítil, že Matylda je neomezenou paní jeho štěstí a jeho
myšlenek. Potřeboval veškerou sílu své povahy, aby nepropadl zoufalství. Myslit
na něco, co nesouviselo se slečnou de la Mole, bylo nad jeho síly. Ctižádost,
bezvýznamné úspěchy, které uspokojovaly jeho ješitnost, rozptylovaly kdysi
city, které v něm vzbudila paní de Rênal. Matylda ho úplně zaujala;
přemýšlel-li o své budoucnosti, viděl pouze ji.</p>

<p class="e-bookprozatext">A v této budoucnosti viděl Julián na všech stranách
jenom neúspěch. On, jenž byl ve Verrières plný sebevědomí a pýchy, stal se
přemrštěně, přímo směšně skromným.</p>

<p class="e-bookprozatext">Ještě před třemi dny by byl abbé Castenèda nejraději
zabil, ale nyní, kdyby se s ním bylo ve Štrasburku dalo dítě do hádky, byl by
dal dítěti za pravdu. Vzpomínal-li na protivníky, na nepřátele, s nimiž se v životě
setkal, zdálo se mu, že byl vždy v neprávu.</p>

<p class="e-bookprozatext">Bylo to všechno jenom proto, že nespoutaná obraznost,
která mu dosud do budoucnosti malovala tak skvělé úspěchy, se stala jeho
nesmiřitelnou nepřítelkyní.</p>

<p class="e-bookprozatext">Úplná osamělost, ve které na cestách žil, zvyšovala
moc té pochmurné obraznosti. Jakým pokladem by pro něho byl býval nějaký
přítel! „Ale,“ pomyslil si, „bije někde na světě něčí srdce pro mne? A i
kdybych měl přítele, nemusel bych jako čestný člověk mlčet?“</p>

<p class="e-bookprozatext">Projížděl se smutně na koni po okolí Kehlu; je to
městečko na břehu Rýna, které Desaix a Gouvion Saint-Cyr učinili nesmrtelným.
Německý sedlák mu ukazoval potůčky, cesty, rýnské ostrůvky, které statečnost
těch velkých vojevůdců proslavila. Julián držel levou rukou otěže, v pravé ruce
měl rozevřenou výbornou mapu, která zdobí <span class="e-bookdejapoznamkychar">Paměti
</span>maršála Saint-Cyra. Náhle ho radostné zvolání přimělo zvednout hlavu.</p>

<p class="e-bookprozatext"><span class="calibre17">Byl to kníže
Korazov, jeho londýnský přítel, který ho před několika měsíci zasvětil do
prvních pravidel dandysmu. Zcela ve smyslu toho velkého umění začal Korazov
Juliánovi vše vysvětlovat, ačkoliv do Štrasburku přijel teprve předešlého dne,
v Kehlu byl hodinu a nikdy v životě nečetl jediné řádky o obležení z roku 1796.
Německý sedlák hleděl na něho s úžasem, neboť znal dosti francouzsky, aby
dovedl posoudit, jaké nehoráznosti kníže povídá. Julián byl ovšem na tisíc mil
od názorů sedlákových. Udiveně se díval na toho krásného mladého muže a obdivoval
se mu, s jakou elegancí jezdí na koni.</span></p>

<p class="e-bookprozatext">„Šťastná povaha!“ řekl si. „Jak dobře mu padnou
kalhoty, jak elegantně má přistřiženy vlasy! Kdybych byl takový, nebyl bych se
jí už za tři dny omrzel.“</p>

<p class="e-bookprozatext">Když byl kníže s výkladem o obležení Kehlu hotov, řekl
Juliánovi: „Vypadáte jako trapista, přepínáte zásadu vážnosti, které jsem vás v
Londýně učil. Smutná tvář je proti dobrému tónu; musíte se tvářit znuděně.
Jste-li smuten, dáváte najevo, že vám něco chybí, že se vám něco nezdařilo.</p>

<p class="e-bookprozatext"><span class="e-bookdejapoznamkychar">To znamená, že
budete vypadat jako někdo méněcenný.</span> Vypadáte-li však znuděně, je
méněcenný ten, kdo se marně snaží vzbudit váš zájem. Vidíte tedy, příteli, jak
vážný je váš omyl.“</p>

<p class="e-bookprozatext">Julián hodil sedlákovi, který na ně hleděl s otevřenými
ústy, tolar.</p>

<p class="e-bookprozatext">„Výborně,“ řekl kníže, „v tom byl půvab, vznešené
přezírání; velmi dobře!“ a pobídl koně do trysku. Julián jel za ním a nesmyslně
se mu obdivoval.</p>

<p class="e-bookprozatext">„Ach, kdybych byl jako Korazov, nedala by
Croisenoisovi přednost!“ Čím více směšné vlastnosti knížete Korazova urážely
jeho zdravý rozum, tím více odsuzoval sebe, že se jim neobdivuje, a byl
nešťastný, že je také nemá. Cítil sám k sobě bezmezný odpor.</p>

<p class="e-bookprozatext">Kníže si znovu všiml, že Julián je velmi smutný. Když
se vraceli do Štrasburku, řekl mu: „Ale, můj milý, prohrál jste všechny peníze,
či jste snad zamilován do nějaké mladé herečky?“</p>

<p class="e-bookprozatext">Rusové napodobují francouzské mravy, ale jsou vždy o padesát
let pozadu. Nyní jsou ve století Ludvíka XV.</p>

<p class="e-bookprozatext">Při tom žertování o lásce vstoupily Juliánovi slzy do
očí. Náhle mu napadlo: „Proč bych se nezeptal toho milého člověka o radu?“</p>

<p class="e-bookprozatext">„Máte bohužel pravdu, milý příteli,“ řekl knížeti.
„Vidíte mě zde ve Štrasburku hrozně zamilovaného, a dokonce opuštěného. Roztomilá
žena z blízkého města mě po třech letech milování opustila, a to mě nesmírně trápí.“</p>

<p class="e-bookprozatext">Líčil knížeti pod smyšlenými jmény jednání a povahu
Matyldinu.</p>

<p class="e-bookprozatext">„Nevypravujte dále,“ řekl Korazov. „Abyste měl větší
důvěru ve svého lékaře, dokončím sám vaše vyznání. Manžel té ženy je ohromně
bohatý, anebo, a to je ještě pravděpodobnější, ona náleží k nejvyšší šlechtě.
Je patrně na něco neobyčejně pyšná.“</p>

<p class="e-bookprozatext">Julián přikývl hlavou, neměl už odvahu, aby mluvil
dále.</p>

<p class="e-bookprozatext">„Dobře,“ pokračoval kníže, „musíte především spolknout
tři hořké pilulky.</p>

<p class="e-bookprozatext">1. Musíte denně navštěvovat paní… jak se jmenuje?“</p>

<p class="e-bookprozatext">„Paní de Dubois.“</p>

<p class="e-bookprozatext">„To je jméno!“ zvolal kníže se smíchem; „ale odpusťte,
vám zní to jméno nádherně. Musíte denně navštěvovat paní de Dubois; ale hlavně
jí nesmíte připadat chladný a uražený. Připomeňte si velkou zásadu našeho století:
Buďte vždy opakem toho, co se od vás očekává. Chovejte se přesně tak, jak jste
se choval týden před tím, než vás poctila svou přízní.“</p>

<p class="e-bookprozatext">„Ach, tehdy jsem byl klidný,“ zvolal Julián zoufale.
„Domníval jsem se, že ji lituji…“</p>

<p class="e-bookprozatext">„Motýl se spálí o svíčku,“ pokračoval kníže, „toto
přirovnání je tak staré jako svět.</p>

<p class="e-bookprozatext">2. Budete ji denně navštěvovat.</p>

<p class="e-bookprozatext">3. Budete se dvořit nějaké ženě z téže společnosti,
ale nebudete při tom dávat najevo nějakou zvláštní lásku, rozumíte? Netajím se
vám tím, že vaše úloha je těžká; hrajete komedii, a prohlédne-li ji, budete
ztracen.“</p>

<p class="e-bookprozatext">„Ona je tak chytrá a já tak hloupý! Jsem ztracen,“
řekl Julián smutně.</p>

<p class="e-bookprozatext">„Ne, jste jenom zamilovanější, než jsem myslil. Paní
de Dubois je velmi zaměstnána sama sebou jako všechny ženy, jimž nebe uštědřilo
buď příliš vznešený původ, nebo příliš mnoho peněz. Dbá pouze o sebe a nestará
se o vás; nezná vás tedy. V těch několika milostných záchvatech lásky k vám,
které si se silným přispěním obraznosti dovolila, viděla ve vás hrdinu svých
snů a neví, jaký jste ve skutečnosti…</p>

<p class="e-bookprozatext">Ale k čertu, milý Soreli, to jsou nejzákladnější věci,
což jste úplný začátečník?…</p>

<p class="e-bookprozatext">Hrome! Pojďte se mnou do tohoto krámu; zde mají
rozkošný černý nákrčník; člověk by řekl, že je od Johna Andersona z Burlington
Streetu. Udělejte mi tu radost, vezměte si jej a zahoďte hodně daleko ten
ohavný černý provaz, co máte na krku.“</p>

<p class="e-bookprozatext">Když vyšli z módního závodu, nejlepšího ve Štrasburku,
pokračoval kníže: „Jaká je společnost paní de Dubois? Pane Bože, jaké jméno!
Nehněvejte se, milý Soreli, nemohu za to, že se mi nelíbí… Komu se tedy budete
dvořit?“</p>

<p class="e-bookprozatext">„Docela nepřístupné dívce, dceři nesmírně bohatého obchodníka
s punčochami. Má nejkrásnější oči na světě, které se mi neobyčejně líbí. Je to
jistě nejhezčí a nejbohatší dívka v celém okolí; ale přesto se stydí a je v rozpacích,
přijde-li řeč na obchod nebo na průmysl. A naneštěstí je její otec jeden z nejznámějších
štrasburských obchodníků.“</p>

<p class="e-bookprozatext">„Mluví-li se tedy o <span class="e-bookdejapoznamkychar"><span class="calibre17">průmyslu</span></span>,“
řekl kníže se smíchem, „můžete být jist, že vaše kráska myslí na sebe, a ne na
vás. Je to božsky směšné, ale pro vás velmi užitečné. Uchrání vás to, abyste
ani na chvíli nepodlehl kouzlu těch krásných očí. Úspěch je zaručen.“</p>

<p class="e-bookprozatext">Julián myslil na paní maršálovou de Fervaques, která
přicházela často do domu markýze de la Mole. Byla to krásná cizinka, která se
provdala za maršála rok před jeho smrtí. Snad jediným cílem jejího života bylo,
aby se zapomnělo, že byla dcerou <span class="e-bookdejapoznamkychar">průmyslníka</span>,
a aby v Paříži něco znamenala, stala se největší strážkyní ctnosti.</p>

<p class="e-bookprozatext">Julián se knížeti upřímně obdivoval; co by byl dal za
to, aby měl jeho směšné vlastnosti! Rozmluva obou přátel nebrala konce. Korazov
byl nadšen; dosud ho nikdy žádný Francouz tak dlouho neposlouchal. „Konečně
jsem dosáhl toho,“ radoval se kníže, „že mohu poučovat své učitele.“</p>

<p class="e-bookprozatext">„Rozuměl jste mi tedy dobře,“ opakoval Juliánovi
podesáté. „Ani stopy po lásce, budete-li mluvit před paní de Dubois s mladou
kráskou, dcerou štrasburského obchodníka s punčochami. Ale naopak v dopisech
projevujte žhavou vášeň. Číst dobře napsaný milostný dopis je pro upejpavou
dívku svrchovaný požitek, je to chvíle oddechu. Nemusí se přetvařovat, odvažuje
se naslouchat svému srdci; pište tedy dva dopisy denně.“</p>

<p class="e-bookprozatext">„Nikdy, nikdy!“ řekl Julián pozbývaje mysli, „raději
bych se dal zaživa pohřbít, než abych napsal tři fráze; jsem hotová mrtvola. Nenamáhejte
se už se mnou. Nechte mě zemřít u cesty!“</p>

<p class="e-bookprozatext">„A kdo vám říká, abyste skládal fráze? Mám v cestovním
vaku šest svazků milostných dopisů v rukopise. Jsou tam dopisy pro všechny
ženské povahy, i pro ty nejctnostnější. Copak se nedvořil Kalickij v Richemond-la-Terrace,
tři míle od Londýna, nejkrásnější kvakerce Anglie?“</p>

<p class="e-bookprozatext">Když Julián ve dvě hodiny ráno odcházel od svého
přítele, nebyl už tak nešťasten.</p>

<p class="e-bookprozatext">Druhého dne dal kníže zavolat opisovače a za dva dny
měl Julián třiapadesát pečlivě očíslovaných milostných dopisů určených pro ženu
vyznačující se nejvznešenějšími a nejsmutnějšími ctnostmi.</p>

<p class="e-bookprozatext">„Není jich čtyřiapadesát,“ řekl kníže, „poněvadž
Kalickij se dal odradit; ale co vám na tom záleží, nebude-li se k vám dcera
punčocháře dobře chovat, když přece chcete působit jenom na srdce paní de
Dubois?“</p>

<p class="e-bookprozatext">Jezdili denně na koni: kníže byl do Juliána zblázněn.
Nevěděl, jak mu má osvědčit náhlé přátelství, a nakonec mu nabídl ruku jedné ze
svých sestřenic, bohaté moskevské dědičky. „A až se oženíte,“ dodal, „budete
při mém vlivu a s tím křížem za dvě léta plukovníkem.“</p>

<p class="e-bookprozatext">„Ale ten kříž mi nebyl udělen Napoleonem.“</p>

<p class="e-bookprozatext">„Co na tom,“ odpověděl kníže, „ale on jej zavedl. Je
to přece jen nejvyšší vyznamenání v Evropě.“</p>

<p class="e-bookprozatext">Julián by byl málem jeho návrh přijal, ale povinnost
ho volala k vévodovi. Když se s Korazovem loučil, slíbil mu, že mu bude psát.
Dostal odpověď na tajnou nótu, kterou přinesl, a spěchal do Paříže. Ale sotvaže
byl dva dny sám, zdálo se mu, že opustit Francii a Matyldu by byl horší trest
než smrt. „Nevyžením milióny, které mi Korazov nabízí,“ řekl si, „ale budu se
řídit jeho radami.</p>

<p class="e-bookprozatext">Umění svádět je konečně jeho obor; už přes patnáct let
na nic jiného nemyslí, vždyť je mu dnes třicet. Nelze říci, že by nebyl bystrý;
je chytrý a prohnaný. Takový člověk nezná nadšení a poezii; je to hotový
prokurátor. Nový důvod pro to, aby se nemýlil.</p>

<p class="e-bookprozatext">Nedá se nic dělat, budu se muset dvořit paní de
Fervaques. Bude to snad trochu nudné, ale budu se dívat do těch krásných očí,
které se tolik podobají očím, jež mě na světě nejvíce milovaly.</p>

<p class="e-bookprozatext">Je to cizinka; mohu tedy studovat novou povahu.</p>

<p class="e-bookprozatext">Jsem blázen, topím se; mám se řídit radami přítele a nespoléhat
se sám na sebe.“</p>

</div>
</body>
</html>