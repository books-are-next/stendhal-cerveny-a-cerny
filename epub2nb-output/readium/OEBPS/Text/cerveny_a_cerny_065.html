<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_65">29.<br class="calibre14"/>
Nuda</h2>

<p class="e-bookdopiskurzivaodstredu">Obětovat se svým vášním, budiž; ale
obětovat se vášním, jež člověk necítí? Ó smutné devatenácté století!</p>

<p class="e-bookdopisdopravamensi">— GIRODET</p>

<p class="e-bookprozatextbezpredsazeniprvradku">Zprvu četla paní de Fervaques
Juliánovy dlouhé dopisy bez zájmu, ale ponenáhlu o nich začala přemýšlet. Jedné
věci však litovala. „Jaká škoda, že pan Sorel není opravdu knězem! Pak bych se
s ním mohla stýkat trochu důvěrněji; ale při jeho skoro občanském obleku a řádu
je člověk vystaven bezohledným otázkám, a co na ně odpovědět?“ Nechtěla svou
otázku ani domyslet do konce: „Některá zlomyslná přítelkyně může ho pokládat za
nějakého bezvýznamného bratrance, příbuzného mého otce, za nějakého kupce
vyznamenaného křížem národní gardy, a dokonce to o něm rozšiřovat.“</p>

<p class="e-bookprozatext">Až do chvíle, kdy poznala Juliána, bývalo pro paní de
Fervaques největším potěšením psát vedle svého jména slovo <span class="e-bookdejapoznamkychar"><span class="calibre17">maršálová</span></span><i class="calibre16">.</i>
Nyní se octla její povýšenecká, chorobná a citlivá ješitnost v boji se vznikající
náklonností.</p>

<p class="e-bookprozatext">„Mohla bych,“ říkala si maršálová, „ho udělat snadno
generálním vikářem v některé diecézi blízko Paříže. Ale to, že je pouhým panem
Sorelem a k tomu ještě bezvýznamným sekretářem pana de la Mole, je zoufalé.“</p>

<p class="e-bookprozatext">Poprvé vznikal v této duši, <span class="e-bookdejapoznamkychar"><span class="calibre17">která se všeho
bála</span></span>, zájem nesouvisící s jejími tužbami po vynikajícím postavení
a společenském vlivu. Její starý vrátný pozoroval, že kdykoliv přinesl od toho
krásného mladého muže, který vypadal tak smutně, nějaký dopis, zmizel z její
tváře nespokojený a roztržitý výraz, s jakým se maršálová vždy snažila přijímat
své lidi.</p>

<p class="e-bookprozatext">Její nudný život, v němž dbala jen o to, aby
imponovala veřejnosti, ačkoliv jí úspěchy toho druhu neposkytovaly skutečné
uspokojení, stal se jí od té doby, co myslila na Juliána, nesnesitelný. Stačila
však hodina strávená večer s tím zvláštním mladým mužem, aby celý příští den
netrápila komorné. Juliánův vzrůstající vliv vzdoroval i výborně složeným anonymním
dopisům. Nadarmo dodal malý Tanbeau pánům de Luz, de Caylus, de Croisenois
několik velmi obratných pomluv, které s největším potěšením dále rozšiřovali,
nestarajíce se příliš o to, zdali se obvinění zakládají na pravdě. Maršálová
nebyla dosti silná, aby si nevšímala takových sprostých prostředků, a proto se
svěřovala se svými pochybnostmi Matyldě, a ta ji vždy utěšila.</p>

<p class="e-bookprozatext">Jednoho dne, když se paní de Fervaques třikrát marně
dotazovala, zdali přišly nějaké dopisy, rozhodla se náhle, že Juliánovi odpoví.
Bylo to vítězství nudy. Při druhém dopise se maršálová nemohla odhodlat, aby
vlastnoručně napsala tak obyčejnou adresu: <span class="e-bookdejapoznamkychar">panu
Sorelovi u pana markýze de la Mole</span><i class="calibre16">. </i>Připadalo jí to nevhodné.</p>

<p class="e-bookprozatext">„Musíte mi donést obálky se svou adresou,“ řekla večer
Juliánovi suše.</p>

<p class="e-bookprozatext">„Jsem tedy přijat za milence-komorníka,“ pomyslil si;
uklonil se a výrazem tváře napodobil Arsèna, starého lokaje markýzova.</p>

<p class="e-bookprozatext">Ještě téhož večera přinesl obálky a druhého dne časně
ráno dostal třetí dopis. Přečetl z něho pět nebo šest řádků na začátku a dva
nebo tři řádky na konci. Dopis měl čtyři stránky, hustě popsané drobným písmem.</p>

<p class="e-bookprozatext">Ponenáhlu si osvojila příjemný zvyk psát skoro každého
dne. Julián odpovídal věrnými opisy ruských dopisů a jejich nabubřelý sloh měl
alespoň tu výhodu, že se paní de Fervaques nijak nedivila, jak málo Juliánovy
odpovědi souvisí s tím, co mu psala.</p>

<p class="e-bookprozatext">Jak by to bylo její pýchu urazilo, kdyby jí byl mohl
mladý Tanbeau, který Juliána špehoval, povědět, že všechny její dopisy jsou nerozpečetěné
pohozeny v Juliánově zásuvce!</p>

<p class="e-bookprozatext">Jednoho dne mu donesl vrátný dopis od ní do knihovny.
Matylda ho potkala, uviděla dopis a adresu napsanou Juliánovou rukou. Vešla do
knihovny, právě když vrátný odcházel. Dopis ležel na kraji stolu; Julián velmi
horlivě psal a ještě ho nevhodil do zásuvky.</p>

<p class="e-bookprozatext">„To nemohu trpět,“ zvolala a vzala rychle dopis.
„Zapomínáte docela na mne, na svou ženu. Chováte se ohavně, pane Soreli.“</p>

<p class="e-bookprozatext">Zalykala se pýchou, nemohla dále mluvit, neboť se
zhrozila svého nevhodného chování; propukla v pláč a Juliánovi se zdálo, že se
dusí.</p>

<p class="e-bookprozatext">Byl tak překvapen a zmaten, že si ani neuvědomil, jak
krásný a šťastný je pro něho ten výstup. Pomohl Matyldě do křesla; při tom se
mu skoro položila do náručí.</p>

<p class="e-bookprozatext">V prvním okamžiku, když si všiml toho pohybu, pocítil
neobyčejnou radost. Ale hned nato si vzpomněl na Korazova. „Jediným slovem mohu
všechno opět pokazit.“</p>

<p class="e-bookprozatext">Paže mu ztuhly krajním úsilím, které mu předpisovala
jeho politika. „Nesmím si dovolit ani přitisknout k srdci to pružné a rozkošné
tělo. Pohrdala by mnou a mučila by mne. Jak strašná povaha!“</p>

<p class="e-bookprozatext">Ale jakkoli proklínal Matyldinu povahu, miloval ji tím
více; zdálo se mu, že drží v náručí královnu.</p>

<p class="e-bookprozatext">Jeho necitelný chlad zdvojnásobil bolest, jíž trpěla
pýcha slečny de la Mole a jež jí drásala duši. Neměla tolik chladnokrevnosti,
aby se snažila vyčíst mu z očí, co pro ni v tu chvíli cítí. Nemohla se odhodlat,
aby na něho pohlédla; bála se, že by z jeho tváře vyčetla pohrdání.</p>

<p class="e-bookprozatext">Seděla na pohovce bez hnutí, odvracejíc hlavu od
Juliána; trpěla nejmučivější bolestí, již pýcha a láska mohou způsobit lidskému
srdci. K jakému hroznému kroku se dala strhnout!</p>

<p class="e-bookprozatext">„Tak daleko to tedy se mnou, nešťastnicí, došlo!
Učinila jsem tak ponižující návrh a byla jsem odmítnuta! A kým?“ Skoro šílela
uraženou hrdostí. „Sluhou mého otce!“</p>

<p class="e-bookprozatext">„To nesnesu,“ řekla nahlas.</p>

<p class="e-bookprozatext">Prudce vstala a otevřela zásuvku Juliánova stolu
stojícího na dva kroky před ní. Strnula zděšením, když spatřila osm nebo deset
neotevřených dopisů, úplně podobných tomu, který vrátný právě přinesl. Na
všech adresách poznávala Juliánovo písmo více nebo méně pozměněné.</p>

<p class="e-bookprozatext">„Tedy nejenže se s ní stýkáte, ale vy jí ještě k tomu
pohrdáte,“ zvolala celá bez sebe. „Vy, jenž nejste ničím, pohrdáte paní maršálovou
de Fervaques!</p>

<p class="e-bookprozatext">Ach ne, odpusť, příteli,“ dodala náhle a vrhla se mu k
nohám; „pohrdej mnou, chceš-li, ale miluj mě, nemohu již žít bez tvé lásky.“ A omdlela.</p>

<p class="e-bookprozatext">„Konečně mi ta pyšná dívka leží u nohou,“ řekl si
Julián.</p>

</div>
</body>
</html>