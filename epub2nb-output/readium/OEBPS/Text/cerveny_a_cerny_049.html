<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis">13.<br class="calibre14"/>
Spiknutí</h2>


<p class="e-bookdopiskurzivaodstredu">Úryvky řečí, náhodná setkání se mění v nejzřejmější
důkazy v očích člověka nadaného obrazností, má-li vznětlivé srdce.</p>

<p class="e-bookdopisdopravamensi">— <span class="calibre30">SCHILLER</span></p>

<p class="e-bookprozatextbezpredsazeniprvradku">Následujícího dne opět překvapil
Norberta a jeho sestru, právě když o něm mluvili. Při jeho příchodu se rozhostilo
hrobové ticho zrovna tak jako předešlého dne. Jeho podezření nemělo už hranic.
„Umínili si snad ti mladí přívětiví lidé, že se mi budou posmívat? Musím uznat,
že to je mnohem pravděpodobnější, mnohem přirozenější než domnělá láska slečny
de la Mole k ubohému sekretáři. Mají ti lidé vůbec nějaký cit? Dovedou si jenom
tropit žerty. Závidí mi, že dovedu trochu lépe mluvit než oni. Závist je také
jednou z jejich slabostí. Tím se dá vše vysvětlit. Slečna de la Mole mi chce
namluvit, že se o mne zajímá, a dělá to prostě proto, aby se mnou před svým nápadníkem
sehrála komedii.“</p>

<p class="e-bookprozatext">Takové kruté podezření změnilo úplně Juliánovo mravní
postavení. Tato myšlenka se střetla v jeho srdci s klíčící láskou a velmi
snadno ji zničila. Jeho láska byla založena jen na obdivu k Matyldině vzácné
kráse anebo, přesně řečeno, k jejímu královskému vystupování a podivuhodnému
vkusu. V tom byl Julián stejný jako každý povýšenec. Když se inteligentní muž z
venkova dostane do nejvyšších společenských vrstev, působí prý na něho
největším dojmem hezká žena velkého světa. Jistě to nebyla Matyldina povaha,
která Juliána v minulých dnech okouzlovala. Byl dosti rozumný, aby pochopil, že
její povahu vůbec nezná. Všechno, co z ní viděl, mohlo být klamné.</p>

<p class="e-bookprozatext"><span class="calibre17">Matylda by
například nebyla za nic na světě vynechala nedělní mši; skoro vždy na ni matku
doprovázela. Jestliže někdo v salóně markýze de la Mole neprozřetelně zapomněl,
kde je, a dovolil si nejvzdálenější narážku na nějaký vtip namířený proti
skutečným nebo domnělým zájmům trůnu nebo oltáře, stávala se Matylda ihned ledově
vážnou. Její pohled, jindy tak živý, vyjadřoval pak necitelnou pýchu staré
rodinné podobizny.</span></p>

<p class="e-bookprozatext">Ale Julián se přesvědčil, že má vždy v pokoji jeden
nebo dva svazky filosofických spisů Voltairových. On sám si totiž často potají
vzal několik svazků toho krásného, tak nádherně vázaného vydání. Přitom poněkud
odsouval ostatní svazky od sebe, aby zakryl, že chybí kniha, kterou si odnesl;
ale brzy zpozoroval, že také někdo jiný čte Voltaira. Uchýlil se k seminárnímu
úskoku: položil několik žíní na svazky, o nichž se domníval, že mohou zajímat
slečnu de la Mole. Svazky zmizely někdy na celé týdny.</p>

<p class="e-bookprozatext">Pan de la Mole se zlobil na svého knihkupce, že mu
posílá všechny možné <span class="e-bookdejapoznamkychar">memoáry</span><b class="calibre10"><i class="calibre16">,</i></b>
a uložil Juliánovi, aby kupoval všechny trochu pikantnější novinky. Ale aby se
takový jed nerozšířil po celém domě, měl sekretář nařízeno, aby ty knihy
ukládal do zvláštní knihovničky v markýzově pokoji. Přesvědčil se brzy, že nové
knihy, když byly jenom trochu proti trůnu nebo církvi, zanedlouho zmizely. Nebyl
to jistě Norbert, kdo je četl.</p>

<p class="e-bookprozatext">Julián přeháněl význam toho objevu a myslel si, že
slečna de la Mole má v sobě machiavelskou obojetnost. Ta domnělá zločinnost
byla v jeho očích půvabem, skoro jediným mravním půvabem, jaký měla. Nuda z přetvářky
a ctnostných řečí ho přiváděla do takové krajnosti.</p>

<p class="e-bookprozatext">Spíše rozněcoval svou obraznost, než aby se nechával
strhovat láskou.</p>

<p class="e-bookprozatext">Teprve když se oddal snění o elegantní postavě slečny de
la Mole, o vybraném vkusu jejích toalet a bělosti jejích rukou, o kráse jejích
paží a nenucenosti všech jejích pohybů, cítil, že je zamilován. Aby dovršil
její půvab, představoval si ji jako Kateřinu Medicejskou. Pro povahu, kterou jí
propůjčoval, nebylo nic příliš hlubokého anebo zločinného. Byla ztělesněním
Maslonů, Frilairů a Castanèdů, jimž se v mládí tolik obdivoval. Zkrátka, viděl
v ní ideální Pařížanku.</p>

<p class="e-bookprozatext">Je něco směšnějšího než připisovat pařížské povaze
hloubku anebo zločinnost?</p>

<p class="e-bookprozatext">„Je možné, že si to <span class="e-bookdejapoznamkychar">trio</span> tropí ze mne posměch,“ myslil si
Julián. Znali velmi špatně jeho povahu, jestliže si nevšimli, jak zasmušilé a chladné
byly nyní jeho pohledy odpovídající pohledům Matyldiným. S trpkou ironií odmítl
projevy přátelství, které se mu udivená slečna de la Mole odvážila několikrát
nabídnout.</p>

<p class="e-bookprozatext">Na omrzelé, od přírody chladné, ale pro duchovní
přednosti smysl mající srdce té dívky zapůsobilo Juliánovo náhlé podivínství
tak mocně, jak to jen u ní bylo možné. Ale v Matyldině povaze bylo také mnoho
pýchy a klíčení citu, který činil všechno její štěstí závislým na jiném
člověku, bylo provázeno pochmurným smutkem.</p>

<p class="e-bookprozatext">Od svého příchodu do Paříže nabyl Julián již dosti
zkušenosti, aby rozeznal, že to není vyprahlý smutek nudy. Místo aby jako jindy
toužila po společnosti, divadlech a zábavě všeho druhu, vyhýbala se jim.</p>

<p class="e-bookprozatext">Francouzsky zpívané opery nudily Matyldu k smrti, a přesto
Julián, který pokládal za svou povinnost být přítomen při vycházení vznešené
společnosti z divadla, zpozoroval, že tam Matylda bývá co možná nejčastěji.
Zdálo se mu, že trochu pozbyla své dokonalé rovnováhy, kterou tak skvěle
projevovala v celém jednání. Odpovídala někdy svým přátelům žerty, jejichž
zlomyslnost urážela. Zdálo se mu, že terčem svých vtipů činí zvláště markýze
Croisenoise. „Ten mladý muž má asi strašně rád peníze, že ji nepustí k vodě,
třebaže je tak bohatý!“ myslil si Julián. A rozhořčen takovým urážením mužské
důstojnosti, choval se k ní dvojnásob chladně. Často se ve svých odpovědích
dopouštěl až nezdvořilostí.</p>

<p class="e-bookprozatext">Ačkoliv si umínil, že se nedá Matyldinými projevy
přízně vlákat do léčky, byly tyto projevy některé dny tak zřejmé a Juliánovi,
jemuž se počínaly otvírat oči, se Matylda zdála tak hezká, že přicházel někdy
před ní do rozpaků.</p>

<p class="e-bookprozatext">„Obratnost a vytrvalost těch mladých aristokratů nakonec
zvítězí nad mou nepatrnou zkušeností,“ řekl si; „musím odjet a udělat tomu
všemu konec.“ Markýz mu právě svěřil správu několika menších statků a domů, jež
měl v jižním Languedoku. Musel tam zajet. Pan de la Mole jen nerad k tomu
svolil. Ve všem, kromě jeho nejctižádostivějších plánů, se mu Julián stal
nepostradatelným.</p>

<p class="e-bookprozatext">„Koneckonců mě přece jenom nedostali,“ říkal si Julián
chystaje se k odjezdu. „Ať byly žerty, jež si slečna de la Mole tropila z těch
pánů, opravdové, nebo ať byly určeny pouze k tomu, aby u mne vzbudily důvěru,
pobavil jsem se jimi.</p>

<p class="e-bookprozatext">Nevězí-li v tom nějaké spiknutí proti mně, tesařovu
synu, je slečna de la Mole záhadou; ale je záhadou pro markýze Croisenoise
nejméně tak jako pro mne. Například včera byla její špatná nálada docela
opravdová a já jsem měl potěšení vidět, jak kvůli mně umlčela mladého muže,
který je tak urozený a bohatý, jako já jsem nuzný a plebejský! To je mé
nejkrásnější vítězství; budu se jím těšit, až pojedu v poštovním voze rovinami
languedockými.“</p>

<p class="e-bookprozatext">Svůj odjezd tajil, ale Matylda věděla lépe než on, že
následujícího dne odjede nadlouho z Paříže. Vymluvila se na silné bolení hlavy,
které se prý v dusném vzduchu salónu ještě zhoršuje. Procházela se dlouho v zahradě
a Norberta, markýze Croisenoise, Cayluse, de Luze a několik jiných mladých
mužů, kteří večeřeli v domě pana de la Mole, pronásledovala svými kousavými
vtipy tak, že odešli. Na Juliána upírala divný pohled.</p>

<p class="e-bookprozatext">„Je to možná komedie,“ myslil si Julián, „ale ten
rychlý dech, ten celý její neklid! Ale cožpak se já v tom všem mohu vyznat? Jde
tu o nejpodivuhodnější a nejrafinovanější pařížskou ženu. To neklidné
oddychování, které by mě málem dojalo, studovala možná u herečky Leontiny
Fayové, kterou má tak ráda.“</p>

<p class="e-bookprozatext">Zůstali sami, rozhovor zřetelně vázl. „Ne, Julián ke
mně nic necítí,“ říkala si Matylda a byla opravdu nešťastná.</p>

<p class="e-bookprozatext">Když se s ní loučil, stiskla mu silně ruku.</p>

<p class="e-bookprozatext">„Dnes večer dostanete ode mne dopis,“ řekla hlasem k nepoznání
změněným. Juliána to dojalo.</p>

<p class="e-bookprozatext">„Otec,“ pokračovala, „si opravdu váží vašich služeb,
které mu prokazujete. <span class="e-bookdejapoznamkychar">Nesmíte</span> zítra
odjet; najděte nějakou výmluvu.“ A odběhla.</p>

<p class="e-bookprozatext">Měla krásnou postavu, nebylo také možno mít hezčí
nohy, a běžela s takovým půvabem, že Julián byl okouzlen. Ale uhodli byste, nač
Julián myslel, když zmizela? Byl uražen velitelským tónem, kterým řekla: <span class="e-bookdejapoznamkychar">Nesmíte!</span> Ludvík XV., když umíral, byl také
hluboce uražen slovem <span class="e-bookdejapoznamkychar">nesmíte</span><b class="calibre10"><i class="calibre16">,</i></b>
kterého nevhodně užil jeho první lékař, a Ludvík XV. nebyl přece povýšenec.</p>

<p class="e-bookprozatext">Za hodinu odevzdal lokaj Juliánovi dopis; bylo to
prostě vyznání lásky.</p>

<p class="e-bookprozatext">„Nemá příliš strojený sloh,“ řekl si Julián, snaže se
svými literárními poznámkami ztlumit radost, která mu stahovala tváře a nutila
ho proti jeho vůli do smíchu.</p>

<p class="e-bookprozatext">„Vždyť mně,“ zvolal najednou, když již nemohl
ovládnout svou příliš velkou radost, „mně, ubohému venkovanu, vyznává lásku
vznešená dáma!</p>

<p class="e-bookprozatext">Nechoval jsem se zrovna špatně,“ dodal náhle, snaže se
překonat své nadšení. „Dovedl jsem si zachovat důstojnost.</p>

<p class="e-bookprozatext">Neřekl jsem, že ji miluji.“ Začal studovat tvar
písmen; slečna de la Mole měla hezké drobné úzké a vysoké písmo. Musel se
zaměstnat něčím fyzickým, aby se nezbláznil radostí.</p>

<p class="e-bookprozatext">„Váš odjezd mě nutí, abych promluvila… Bylo by nad mé
síly, kdybych Vás už neměla vidět…“</p>

<p class="e-bookprozatext">Hlavou mu projel jako objev nový nápad. Přestal
studovat Matyldin dopis a jeho radost se zdvojnásobila. „Vítězím nad markýzem
Croisenoisem, já, který dovedu mluvit jen o vážných věcech!“ zvolal. „A on je
tak hezký! Má kníry, pěknou uniformu; dovede vždy ve vhodný okamžik říci něco
duchaplného a vtipného.“</p>

<p class="e-bookprozatext">Julián byl v tu chvíli blažený; šílený radostí se toulal
bez cíle zahradou.</p>

<p class="e-bookprozatext">Potom zašel do své pracovny a dal se ohlásit u markýze
de la Mole, který byl naštěstí doma. Předložil mu několik listů došlých z Normandie
a snadno mu dokázal, že normandské pře vyžadují, aby svůj odjezd do Languedoku
odložil.</p>

<p class="e-bookprozatext">„Jsem velmi rád, že nepojedete,“ řekl mu markýz, když
bylo obchodní jednání u konce, <span class="e-bookdejapoznamkychar"><span class="calibre17">„vidím vás rád u sebe.“ </span></span>Julián
odešel. Poslední slova mu nebyla příjemná.</p>

<p class="e-bookprozatext">„A já mu chci svádět dceru! Znemožnit možná sňatek s markýzem
Croisenoisem, který je nadějí jeho budoucnosti; nestane-li se sám vévodou,
chce, aby vévodskou korunku dostala aspoň jeho dcera.“ Juliánovi napadlo, aby
přes Matyldin dopis, přes vysvětlení dané markýzovi odcestoval do Languedoku.
Ale ten záblesk ctnosti velmi rychle pohasl.</p>

<p class="e-bookprozatext">„Já jsem dobrý,“ řekl si, „já, plebejec, mám soucit s rodinou
tak vysoce postavenou! Já, kterého vévoda Chaulnes nazývá sluhou! Jak markýz
zvětšuje své nesmírné jmění? Tím, že prodá státní papíry, když v zámku
zaslechne, že příštího dne možná dojde k státnímu převratu. A já, kterého
macešská Prozřetelnost postavila na nejnižší společenský stupeň a dala mu
šlechetné srdce, ale ani tisíc franků ročního důchodu, tedy nedala mi ani chléb
– <span class="e-bookdejapoznamkychar">v pravém slova smyslu nedala mi chléb</span>
–, já mám odmítnout rozkoš, která se mi nabízí? Odmítnout čirý pramen, který
může uhasit mou žízeň ve žhavé poušti všednosti, jíž se tak namáhavě vláčím? Na
mou věru, nebudu tak hloupý; každý ať si hledí sebe v té poušti sobectví,
kterou nazýváme životem!“</p>

<p class="e-bookprozatext">A vzpomněl si na několik pohrdavých pohledů, jimiž ho
obdařila paní de la Mole, a obzvláště <span class="e-bookdejapoznamkychar">dámy</span>,
její přítelkyně.</p>

<p class="e-bookprozatext">Radost z vítězství nad markýzem Croisenoisem nakonec
úplně přemohla vzpomínku na mravní povinnost.</p>

<p class="e-bookprozatext">„Jak bych si přál, aby se rozzlobil!“ myslel si
Julián; „s jakou jistotou bych mu pak zasadil ránu kordem!“ Při tom učinil
pohyb, jako by prováděl výpad. „Až dosud jsem byl ubohý písař, který zneužíval
té trochy odvahy, již měl. Po tomto dopisu jsem mu roven.</p>

<p class="e-bookprozatext">Ano,“ řekl si s bezmeznou rozkoší, pronášeje pomalu
každé slovo, „moje a markýzovy zásluhy byly zváženy a ubohý tesař z Jury
zvítězil.</p>

<p class="e-bookprozatext">Výborně!“ zvolal, „už vím, co odpovím. Nepředstavujte
si, slečno de la Mole, že zapomenu na svůj stav. Musíte pochopit a uvědomit si,
že zrazujete potomka proslulého Guye de Croisenois, který provázel svatého Ludvíka
na křižácké výpravy, pro tesařova syna.“</p>

<p class="e-bookprozatext">Julián nemohl svou radost ovládnout. Musel sejít do
zahrady. Jeho pokoj, v němž se zamkl, mu připadal příliš těsný, nemohl v něm
dýchat.</p>

<p class="e-bookprozatext">„Já, ubohý selský synek z Jury,“ opakoval si bez
ustání, „já, který jsem odsouzen nosit věčně ty smutné černé šaty! Škoda, před
dvaceti lety bych byl nosil uniformu jako oni! Tehdy takový člověk jako já by
byl buď zabit, anebo by se stal <span class="e-bookdejapoznamkychar">generálem v šestatřiceti
letech</span>.“ Dopis, který svíral v ruce, ho povzbuzoval k hrdinské póze. „Je
pravda, že dnes může mít člověk v tom černém obleku ve čtyřiceti letech sto
tisíc franků příjmů a modrou stuhu jako pan biskup beauvaiský.</p>

<p class="e-bookprozatext">Nuže!“ řekl si s mefistovským smíchem, „jsem chytřejší
než oni! Dovedl jsem si zvolit stejnokroj svého století.“ A cítil, jak jeho
ctižádost a láska k duchovnímu stavu vzrůstá. „Kolik kardinálů bylo ještě z nižšího
rodu než já, a přece se dostali k moci! Například můj krajan Granvelle.“<a href="../Text/cerveny_a_cerny_082.html#_ftn18" title="" class="pcalibre pcalibre1" id="_ftnref18"><span class="msofootnotereference"><span class="calibre28"><span class="msofootnotereference"><span class="calibre29">[18]</span></span></span></span></a></p>

<p class="e-bookprozatext">Ponenáhlu se Juliánovo vzrušení uklidnilo; zvítězila
opět rozvaha. Řekl si jako jeho učitel Tartuffe, jehož úlohu znal nazpaměť:</p>

<p class="e-bookversebezpredsazeni12bzakurziva">Ta slova pokládat jen za lest
smím,<br class="calibre6"/>
— — —<br class="calibre6"/>
já uvěřím těm sladkým řečem,<br class="calibre6"/>
až trochu přízně, po níž tolik toužím,<br class="calibre6"/>
mě ujistí, že mluví pravdu.</p>

<p class="e-bookprozatext">„Tartuffe byl také zničen ženou, a byl by zasluhoval
lepší osud… Mohla by mou odpověď někomu ukázat… proti tomu máme prostředek,“
dodal pomalu s krutostí, kterou se snažil ovládnout; „začneme nejvřelejšími větami
z dopisu vznešené Matyldy.</p>

<p class="e-bookprozatext">Ano, ale čtyři lokajové pana de Croisenois se na mne
vrhnou a vyrvou mi originál.</p>

<p class="e-bookprozatext">Nikoliv, jsem dobře ozbrojen, a jak je známo, mám ve
zvyku střílet na lokaje.</p>

<p class="e-bookprozatext">Nuže, jeden z nich bude odvážný a vrhne se na mne.
Slíbili mu sto napoleondorů. Zabiji ho anebo ho poraním, výborně – ale to právě
chtějí. Uvrhnou mě docela právem do vězení; octnu se ve vyšetřovací vazbě a soudcové
mě naprosto spravedlivě a nestranně pošlou do Poissy, abych tam dělal
společnost panu Fontanovi a Magalonovi.<a href="../Text/cerveny_a_cerny_082.html#_ftn19" title="" class="pcalibre pcalibre1" id="_ftnref19"><span class="msofootnotereference"><span class="calibre18"><span class="msofootnotereference"><span class="calibre12">[19]</span></span></span></span></a>
Tam budu ležet dohromady se čtyřmi sty žebráky všeho druhu… A já bych měl mít
soucit s těmi lidmi!“ zvolal a prudce vyskočil. „Mají oni soucit s lidmi
třetího stavu, dostanou-li je do své moci?“ Ten výkřik byl posledním vzdechem
vděčnosti k panu de la Mole, která ho proti jeho vůli stále ještě
znepokojovala.</p>

<p class="e-bookprozatext">„Pomalu, páni šlechtici, prohlédl jsem váš machiavelský
úskok; abbé Maslon nebo pan Castenède ze semináře nebyli by to provedli lépe.
Vy mi odejmete <span class="e-bookdejapoznamkychar">kompromitující dopis </span>a
já budu druhým plukovníkem Caronem z Kolmaru.</p>

<p class="e-bookprozatext">Jen okamžik, pánové, hned pošlu osudný dopis v dobře
zapečetěném balíčku abbé Pirardovi do úschovy. To je poctivý muž, jansenista, a
nedá se tudíž podplatit. Ano, ale on otvírá dopisy… Pošlu jej tedy Fouquému.“</p>

<p class="e-bookprozatext">Musíme přiznat, že Juliánův pohled byl divoký, výraz
jeho tváře ohyzdný; v obličeji se mu zračila skutečná zločinnost. Byl to nešťastník
bojující s celou společností.</p>

<p class="e-bookprozatext"><span class="e-bookdejapoznamkychar">„Do boje!“</span>
zvolal Julián. A seběhl rychle ze schodů před vchodem do paláce. Vešel do
Stánku pouličního písaře, úplně ho poděsil. „Opište to,“ řekl a podal mu dopis
slečny de la Mole.</p>

<p class="e-bookprozatext">Zatímco písař pracoval, psal Fouquému; prosil ho, aby
mu drahocennou věc, kterou mu posílá, uschoval. „Ale,“ pomyslil si a přestal
psát, „tajná služba na poště otevře můj dopis a vrátí vám, co hledáte… ne,
pánové.“ Šel k protestantskému knihkupci koupit ohromnou bibli, ukryl velmi
obratně Matyldin dopis v deskách a dal vše zabalit. Jeho balík, adresovaný jednomu
z Fouquého dělníků, jehož jméno v Paříži nikdo neznal, odvezl dostavník.</p>

<p class="e-bookprozatext">Pak se vrátil veselý a čilý do domu markýze de la
Mole. <span class="e-bookdejapoznamkychar">„A teď jsme na řadě my,“</span>
zvolal, zamkl se ve svém pokoji a odhodil kabát.</p>

<p class="e-bookprozatext">„Jakže, slečno,“ psal Matyldě, „slečna de la Mole
posílá po Arsènovi, lokaji svého otce, tak svádivý dopis ubohému tesařskému
synkovi z Jury? Činí to bezpochyby proto, aby si pohrála s jeho
prostoduchostí…“ A opsal nejvýmluvnější věty z dopisu, který právě dostal.</p>

<p class="e-bookprozatext">Jeho dopis by byl dělal čest diplomatické rozvážnosti
pana rytíře Beauvoisise. Bylo teprve deset hodin. Julián zpitý štěstím a pocitem
své moci, tak novým pro takového ubožáka, šel do Italské opery. Slyšel zpívat
svého přítele Geronima. Dosud nikdy ho hudba tak nenadchla. Cítil se jako bůh.</p>

</div>
</body>
</html>