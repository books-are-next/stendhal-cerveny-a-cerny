<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis" id="calibre_pb_28">25.<br class="calibre14"/>
Seminář</h2>

<p class="e-bookdopiskurzivaodstredu">Tři sta třicet šest obědů po 83 centimech;
tři sta třicet šest večeří po 38 centimech; čokoládu, kdo má na ni právo; kolik
se tu dá vydělat na poslušnosti!</p>

<p class="e-bookdopisdopravamensi">— VALENOD Z BESANÇONU</p>

<p class="e-bookprozatextbezpredsazeniprvradku">Už z dálky uviděl pozlacený
železný kříž nad vraty; šel pomalu; zdálo se mu, že nohy pod ním klesají. „Tam
je tedy to peklo na zemi, jemuž nemohu uniknout!“ Konečně se odhodlal zazvonit.
Zvuk zvonu se rozléhal jako opuštěným domem. Za deset minut mu přišel otevřít
bledý, černě oděný muž. Julián na něho pohlédl a hned sklopil zrak. Vrátný měl
zvláštní vzezření. Vypouklé zornice zelených očí se mu stahovaly jako kočce;
nehybná víčka svědčila o naprosté necitelnosti; tenké rty měl vyklenuty v polokruhu
nad vyčnívajícími zuby. V jeho tváři se však nezračila zločinnost, nýbrž spíše
úplná bezcitnost, která budí v mládeži mnohem větší hrůzu. Jediný cit, který
mohl Julián letmým pohledem uhodnout na té podlouhlé pobožnůstkářské tváři,
bylo hluboké pohrdání každou světskou řečí, jež by se netýkala nebe.</p>

<p class="e-bookprozatext">Julián s přemáháním pozdvihl oči a vyložil hlasem
rozechvěným od silného bušení srdce, že by chtěl mluvit s panem Pirardem, ředitelem
semináře. Černý muž mu mlčky pokynul, aby šel za ním. Vystoupili do druhého
poschodí po širokých schodech s dřevěným zábradlím, jejichž zborcené stupně,
nakloněné šikmo ode zdi, vypadaly na spadnutí. Vrátný s námahou otevřel dvířka,
nad nimiž visel veliký hřbitovní kříž z měkkého, černě natřeného dřeva. Uvedl
Juliána do temného nízkého pokoje, na jehož zdech vybílených vápnem visely
dva veliké obrazy zčernalé stářím. Julián zůstal o samotě; strašně se bál,
srdce mu prudce bušilo; nejraději by se byl rozplakal. V celém domě vládlo
mrtvé ticho.</p>

<p class="e-bookprozatext">Za čtvrt hodiny, která mu připadala dlouhá jako den,
se pochmurný vrátný opět objevil ve dveřích na opačném konci pokoje. Neuznal za
vhodné promluvit, jen mu pokynul, aby šel dále. Julián vešel do pokoje, který
byl ještě větší než první a byl velmi slabě osvětlen. Měl také obílené zdi, ale
nebyl tam nábytek. Pouze v koutě u dveří uviděl Julián, když šel kolem, postel
z měkkého dřeva, dvě slaměné židle a malé křeslo z jedlových prken bez
polštáře. Na druhém konci pokoje u okénka se zažloutlými tabulemi, ozdobeného
několika zanedbanými květináči, seděl u stolu muž oděný vetchou klerikou; zdálo
se, že je rozhněvaný. Probíral se v hromadě malých papírových čtvrtek, na
každou napsal několik slov a rovnal je na stole. Nevšiml si Juliánovy
přítomnosti. Ten stál nehnutě uprostřed pokoje, kde ho zanechal vrátný, který
opět odešel a zavřel za sebou dveře.</p>

<p class="e-bookprozatext">Tak minulo deset minut; muž v chatrné klerice stále
psal. Julián byl tak vzrušen a postrašen, že myslil, že omdlí. Filosof by byl
snad usoudil, a možná mylně, že tak silně působí ohyzdnost na duši, která je
stvořena, aby milovala to, co je krásné.</p>

<p class="e-bookprozatext">Konečně píšící muž zdvihl hlavu; Julián to zpozoroval
až po chvíli a i pak zůstal nehnutě stát, jako by byl smrtelně zasažen tím strašným
pohledem, který byl na něho upřen. Dělaly se mu před očima mžitky, sotva rozeznával
podlouhlý obličej, který byl celý, kromě mrtvolně bledého čela, pokryt
červenými skvrnami. Mezi červenými tvářemi a bílým čelem se leskla dvě malá
černá očka, která byla s to nahnat hrůzu i nejsrdnatějšímu člověku… Vysoké čelo
vystupovalo z hladce učesaných, hustých, jako uhel černých vlasů.</p>

<p class="e-bookprozatext">„Přistoupíte blíže, ano, nebo ne?“ řekl mu konečně
kněz netrpělivě.</p>

<p class="e-bookprozatext">Julián postoupil kupředu, až konečně, skoro omdlévaje
a bledý jako dosud nikdy v životě, stanul na tři kroky od stolu z měkkého
dřeva, pokrytého čtvrtkami papíru.</p>

<p class="e-bookprozatext">„Ještě blíže!“ řekl ten člověk.</p>

<p class="e-bookprozatext">Julián přistoupil ještě blíže a vztáhl ruku, jako by
se chtěl o něco opřít.</p>

<p class="e-bookprozatext">„Jmenujete se?“</p>

<p class="e-bookprozatext">„Julián Sorel.“</p>

<p class="e-bookprozatext">„Přicházíte hodně pozdě,“ řekl kněz a znovu na něho
upřel strašný pohled.</p>

<p class="e-bookprozatext">Julián nemohl ten pohled snést; natáhl znovu ruku,
jako by se chtěl zachytit, a padl jak dlouhý tak široký na podlahu.</p>

<p class="e-bookprozatext">Kněz zazvonil. Julián pozbyl jen schopnost vidět a pohnout
sebou; ale slyšel, že někdo přichází.</p>

<p class="e-bookprozatext">Zdvihli ho a posadili na malé křeslo z měkkého dřeva.
Zaslechl, jak ten strašný člověk řekl vrátnému:</p>

<p class="e-bookprozatext">„Zdá se, že má padoucnici; to nám tu ještě scházelo.“</p>

<p class="e-bookprozatext">Když Julián mohl zase otevřít oči, člověk s červeným
obličejem již opět psal; vrátný už zmizel. „Musím si dodat odvahy,“ řekl si náš
hrdina, „a především nedat na sobě znát, jak mi je.“ Bylo mu velice špatně od žaludku.
„Přihodí-li se mi něco, Bůh ví, co si o mně pomyslí.“ Konečně kněz přestal
psát, pohlédl úkosem na Juliána a otázal se ho:</p>

<p class="e-bookprozatext">„Můžete mi odpovídat?“</p>

<p class="e-bookprozatext">„Ano,“ odvětil Julián tiše.</p>

<p class="e-bookprozatext">„Tak to je dobře.“</p>

<p class="e-bookprozatext">Černý muž vstal a netrpělivě hledal nějaký dopis v zásuvce
jedlového stolu; stůl při otvírání zaskřípal. Když dopis našel, opět pomalu
usedl, pohlédl znovu na Juliána tak, že mu skoro vzal tu trošku života, kterou
ještě v sobě měl, a řekl:</p>

<p class="e-bookprozatext">„Byl jste mi doporučen panem Chélanem. Byl to nejlepší
farář v diecézi, ctnostný člověk, možno-li to vůbec o někom říci, a již třicet
let jsme přáteli.“</p>

<p class="e-bookprozatext">„Ach, mám tedy čest mluvit s panem Pirardem,“ pravil
Julián téměř neslyšně.</p>

<p class="e-bookprozatext">„Patrně,“ odvětil ředitel semináře a zlostně na něho
pohlédl. Lesk jeho drobných očí se zdvojnásobil a zároveň bezděky škubl svaly
kolem ústních koutků. Podobal se tygrovi, který se již těší, že pohltí svou
kořist.</p>

<p class="e-bookprozatext">„Chélanův dopis je krátký,“ pravil, jako by mluvil sám
k sobě. <b class="calibre10"><i class="calibre16">„</i></b><span class="e-bookdejapoznamkychar">Intelligenti pauca</span><b class="calibre10"><i class="calibre16">;</i></b><a href="../Text/cerveny_a_cerny_082.html#_ftn9" title="" class="pcalibre pcalibre1" id="_ftnref9"><span class="msofootnotereference"><b class="calibre10"><i class="calibre16"><span class="calibre18"><span class="msofootnotereference"><b class="calibre10"><span class="calibre12">[9]</span></b></span></span></i></b></span></a> v dnešní
době nelze ani příliš málo napsat.“ Četl nahlas:</p>

<p class="e-bookprozatext">„Posílám vám Juliána Sorela ze zdejší farnosti,
kterého jsem křtil asi před dvaceti lety. Je synem bohatého tesaře, ale otec mu
nic nedává. Julián bude zdatným dělníkem na vinici Páně. Nechybí mu paměť a chápavost,
je hloubavý. Bude jeho náklonnost k duchovnímu stavu trvalá? Je upřímná?“</p>

<p class="e-bookprozatext">„<span class="e-bookdejapoznamkychar"><span class="calibre17">Upřímná!“</span></span> opakoval abbé Pirard
udiveně a pohlédl na Juliána; ale jeho pohled byl již přívětivější; <span class="e-bookdejapoznamkychar"><span class="calibre17">,,upřímná</span></span><span class="e-bookdejapoznamkychar"><span class="calibre17">!</span><span class="calibre17">“</span></span> opakoval tišším hlasem a četl
dále.</p>

<p class="e-bookprozatext">„Prosím Vás o stipendium pro Juliána Sorela; zaslouží
si je, udělá-li předepsané zkoušky. Vpravil jsem do něho trochu teologie, té
staré, dobré teologie Bossuetovy, Arnaultovy a Fleuryho. Nebude-li se Vám
líbit, pošlete mi ho zpět; ředitel chudobince, kterého dobře znáte, mu nabízí
místo vychovatele za osm set franků ročně. – Má duše je bohudíky klidná. Zvykám
pomalu té strašné ráně. <span class="e-bookdejapoznamkychar">Vale et me ama</span><b class="calibre10"><i class="calibre16">.“</i></b><a href="../Text/cerveny_a_cerny_082.html#_ftn10" title="" class="pcalibre pcalibre1" id="_ftnref10"><span class="msofootnotereference"><b class="calibre10"><i class="calibre16"><span class="calibre18"><span class="msofootnotereference"><b class="calibre10"><span class="calibre12">[10]</span></b></span></span></i></b></span></a></p>

<p class="e-bookprozatext">Když abbé Pirard četl podpis, zvolnil hlas a pronesl s
povzdechem jméno <span class="e-bookdejapoznamkychar">Chélan</span><b class="calibre10"><i class="calibre16">.</i></b></p>

<p class="e-bookprozatext">„Je klidný,“ dodal, „jeho ctnost si věru zasluhuje té
odměny; kéž mi ji Bůh poskytne, dojde-li to se mnou také tak daleko!“</p>

<p class="e-bookprozatext">Pohlédl k nebi a poznamenal se křížem. Při tom
posvátném znamení Julián cítil, že pocit hrůzy, který se ho zmocnil v okamžiku,
kdy vstoupil do tohoto domu, slábne.</p>

<p class="e-bookprozatext">„Mám zde tři sta jedenadvacet čekatelů na nejsvětější
stav,“ pravil konečně abbé Pirard přísným, ale ne zlým hlasem, „pouze sedm nebo
osm z nich mi bylo doporoučeno takovými lidmi, jako je abbé Chélan; budete tedy
mezi těmi třemi sty jedenadvaceti devátým. Ale má protekce neznamená ani
přízeň, ani shovívavost, znamená dvojnásobnou péči o vás a přísnost proti
neřestem. Zamkněte dveře.“</p>

<p class="e-bookprozatext">Julián se pokusil dojít ke dveřím; podařilo se mu to,
neupadl. Všiml si, že malé okénko vedle dveří vede do polí.</p>

<p class="e-bookprozatext">Uviděl stromy; ten pohled ho potěšil, jako by byl
spatřil staré přátele.</p>

<p class="e-bookprozatext"><span class="e-bookdejapoznamkychar">„Loquerisne linguam
latinam?“</span> (mluvíte latinsky?) otázal se ho abbé Pirard, když se Julián
vrátil.</p>

<p class="e-bookprozatext"><span class="e-bookdejapoznamkychar">„Ita, pater optime“</span>
(ano, dobrotivý otče), odvětil Julián, který se trochu vzpamatoval. Ve
skutečnosti mu ještě nikdo v životě nepřipadal méně dobrotivým než v poslední
půlhodině pan Pirard.</p>

<p class="e-bookprozatext">Rozmluva pokračovala latinsky. Knězův pohled se stával
přívětivějším. Julián nabýval opět trochu klidu. „Jaký jsem slaboch,“ pomyslil
si, „že nechám na sebe působit takovým pokrytcem! Je to asi právě takový ničema
jako pan Maslon“; a Julián měl radost, že si skoro všechny peníze ukryl v botách.</p>

<p class="e-bookprozatext">Abbé Pirard zkoušel Juliána z teologie; byl překvapen
jeho rozsáhlými vědomostmi. A jeho překvapení ještě vzrostlo, když mu kladl
podrobné otázky z Písma svatého. Ale když se dostal k učení církevních otců,
zjistil, že Julián nezná skoro ani podle jména sv. Jeronýma, sv. Augustina, sv.
Bonaventuru, sv. Basilia atd. atd.</p>

<p class="e-bookprozatext">„Tu máme opět ten osudný sklon k protestantství,“
pomyslil si abbé Pirard, „který jsem Chélanovi vždy vytýkal. Důkladná, až příliš
důkladná znalost Písma svatého.“</p>

<p class="e-bookprozatext">(Julián totiž, aniž byl tázán, mluvil o <span class="e-bookdejapoznamkychar">skutečné</span> době, kdy byly napsány Geneze,
Pentateuch atd.)</p>

<p class="e-bookprozatext">„K čemu vede to nekonečné hloubání o Písmu svatém,“
pomyslil si abbé Pirard, „ne-li k <span class="e-bookdejapoznamkychar">osobnímu
zkoumání</span><b class="calibre10"><i class="calibre16">,</i></b> tedy k nejhoršímu protestantismu? A vedle té nerozumné
vědy nic o Otcích, co by mohlo vyvážit takovou náchylnost.“</p>

<p class="e-bookprozatext">Ale údiv ředitele semináře neznal mezí, když se
Juliána ptal na pravomoc papežovu. Očekával od něho zásady staré galikánské
církve, ale místo toho mu mladík odříkal celou knihu pana de Maistre.</p>

<p class="e-bookprozatext">„Ten Chélan je zvláštní člověk,“ myslil si abbé
Pirard, „seznámil ho s tou knihou proto, aby ho naučil tropit si z ní smích?“</p>

<p class="e-bookprozatext">Marně se snažil otázkami vyzkoumat, zda Julián
skutečně věří učení pana de Maistre. Mladík odpovídal jen to, co se naučil. Od
té chvíle bylo Juliánovi dobře, cítil, že je pánem sama sebe. Když byla dlouhá
zkouška u konce, zdálo se mu, že pan Pirard přísnost k němu již jen předstírá.
Vskutku, kdyby nebylo zásad přísné vážnosti, jež po patnáct let pokládal za nutné
zachovávat vůči bohoslovcům, byl by ředitel semináře Juliána objal ve jménu
logiky: tolik jasnosti, přesnosti a určitosti nacházel v jeho odpovědích.</p>

<p class="e-bookprozatext">„Smělý a zdravý duch,“ říkal si, „ale <span class="e-bookdejapoznamkychar">corpus debile</span> (tělo je slabé).“</p>

<p class="e-bookprozatext">„Omdléváte tak často?“ otázal se Juliána francouzsky,
ukazuje mu prstem na podlahu.</p>

<p class="e-bookprozatext">„Bylo to poprvé v životě, tvář vrátného mě tak
polekala,“ dodal Julián červenaje se jako chlapec.</p>

<p class="e-bookprozatext">Abbé Pirard se mírně usmál.</p>

<p class="e-bookprozatext">„To je následek světských marností, jste jistě zvyklý
usměvavým tvářím, pravým komediím lži. Pravda je vážná, milý pane. A není také
naše povolání zde na zemi vážné? Budete muset bdít nad tím, aby vaše svědomí se
mělo na pozoru před takovou slabostí. <span class="e-bookdejapoznamkychar">Jste
příliš přístupný půvabům zevnějšku</span><b class="calibre10"><i class="calibre16">.</i></b></p>

<p class="e-bookprozatext">Kdybyste mi nebyl doporučen,“ pravil abbé Pirard,
pokračuje se zřejmým potěšením opět latinsky, „kdybyste mi nebyl doporučen
takovým mužem, jako je abbé Chélan, mluvil bych s vámi marnivou řečí tohoto
světa, jíž, jak se zdá, jste příliš uvykl. Řekl bych vám, že plné stipendium, o
něž se ucházíte, je něco, čeho lze na světě dosíci ze všeho nejtíže. Ale abbé
Chélan si šestapadesátiletou apoštolskou prací získal příliš velké zásluhy, aby
pro vás nedostal v semináři stipendium.“</p>

<p class="e-bookprozatext">Po těch slovech varoval abbé Pirard Juliána, aby
nevstupoval do žádného spolku nebo tajného sdružení bez jeho dovolení.</p>

<p class="e-bookprozatext">„Dávám vám na to čestné slovo,“ pravil Julián se
srdečnou sdílností poctivého člověka.</p>

<p class="e-bookprozatext">Ředitel semináře se poprvé usmál.</p>

<p class="e-bookprozatext">„To slovo zde neznáme,“ řekl, „příliš připomíná
samolibou čest světských lidí, která je svádí k tolika hříchům a často i ke
zločinům. Jste mi zavázán svatou poslušností podle sedmnáctého článku bully <span class="e-bookdejapoznamkychar">Unam ecclesiam</span> svatého Pia V. Jsem vaším
církevním představeným. V tomto domě, můj nejmilejší synu, slyšet znamená poslouchat.
Kolik máte peněz?“</p>

<p class="e-bookprozatext">„Už je to tu,“ řekl si Julián „proto mě nazval
nejmilejším synem.“</p>

<p class="e-bookprozatext">„Pětačtyřicet franků, otče.“</p>

<p class="e-bookprozatext">„Zapisujte přesně, jak těch peněz užijete; budete mi z
nich muset klást účty.“</p>

<p class="e-bookprozatext">Trapný výslech trval tři hodiny. Abbé zavolal
vrátného.</p>

<p class="e-bookprozatext">„Ubytujte Juliána Sorela v cele číslo 103,“ pravil mu
abbé Pirard.</p>

<p class="e-bookprozatext">Bylo to velké vyznamenání, že Juliánovi povolil
zvláštní pokoj.</p>

<p class="e-bookprozatext">„Doneste mu tam jeho zavazadlo,“ dodal.</p>

<p class="e-bookprozatext">Julián pohlédl rozpačitě k zemi a uviděl přímo před
sebou svůj vak; díval se na něj již tři hodiny, ale ještě si ho nevšiml.</p>

<p class="e-bookprozatext">Když vstoupil do čísla 103, viděl, že je to malý
pokojík o osmi čtverečních stopách v posledním poschodí. Julián si všiml, že
okno vede na hradby. Přes ně bylo vidět pěknou rovinu, kterou Doubs odděluje od
města.</p>

<p class="e-bookprozatext">„Jaká krásná vyhlídka,“ zvolal Julián; přitom ani
nechápal, co ta slova vyjadřují. Mocné dojmy, které za ten krátký čas, co byl v
Besançonu, prožil, vyčerpaly úplně jeho síly. Usedl u okna na jedinou dřevěnou
židli, která byla v cele, a brzy tvrdě usnul. Neslyšel zvon svolávající k večeři
ani klekání; zapomněli na něho.</p>

<p class="e-bookprozatext">Když ho druhého dne ráno probudily první sluneční
paprsky, viděl, že leží na podlaze.</p>

</div>
</body>
</html>