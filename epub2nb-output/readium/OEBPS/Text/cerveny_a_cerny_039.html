<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_39">3.<br class="calibre14"/>
První kroky</h2>

<p class="e-bookdopiskurzivaodstredu"><span class="calibre30">To
nesmírné údolí, plné skvoucích světel a tolika tisíc lidí, mě oslňuje. Nikdo mě
nezná a všichni mě předčí. Ztrácím hlavu.</span></p>

<p class="e-bookdopisdopravamensi">— REINA: BÁSNĚ</p>

<p class="e-bookprozatextbezpredsazeniprvradku">Když Julián druhého dne časně
zrána opisoval v knihovně dopisy, vešla tam slečna Matylda tajnými dvířky,
která byla velmi dobře skryta za hřbety knih. Zatímco se Julián obdivoval tomu
zařízení, zdála se slečna Matylda velmi překvapena a dosti nemile dotčena, že
se tam s ním setkává. Měla ve vlasech natáčky a to jí dodávalo tvrdého, pyšného
a skoro mužského vzhledu. Slečna de la Mole měla ve zvyku krást nepozorovaně
knihy v knihovně svého otce. Juliánova přítomnost toho jitra její úmysl
překazila a zlobilo ji to tím více, že si chtěla vzít druhý svazek Voltairovy <span class="e-bookdejapoznamkychar">Babylónské princezny</span>, důstojný doplněk její
neobyčejně monarchistické a náboženské výchovy, která byla mistrovským dílem
Srdce Ježíšova. Ta ubohá dívka požadovala již v devatenácti letech od románu
pikantní duchaplnost, aby se jí líbil.</p>

<p class="e-bookprozatext">Ke třetí hodině se v knihovně objevil hrabě Norbert;
přišel si přečíst noviny, aby mohl večer mluvit o politice, a byl velmi rád, že
se s Juliánem setkává; už na něho úplně zapomněl. Choval se k němu bezvadně;
nabídl mu, aby si s ním vyjel na koni. „Otec nám dává až do večeře volno.“</p>

<p class="e-bookprozatext">Julián pochopil toto <span class="e-bookdejapoznamkychar">nám</span> a zdálo se mu to velmi milé. „Můj Bože,
pane hrabě, kdyby šlo o to porazit osmdesát stop vysoký strom, otesat jej a nadělat
z něho prken, dokázal bych to dobře, to mohu říci; ale v životě jsem na koni
seděl sotva šestkrát.“</p>

<p class="e-bookprozatext">„Nuže, pak to bude posedmé,“ řekl Norbert.</p>

<p class="e-bookprozatext">Potají si Julián vzpomínal na vjezd …ského krále do
Verrières a myslil si o sobě, že je výborný jezdec. Ale když se vraceli z Bouloňského
lesíku a Julián se chtěl rychle vyhnout bryčce, spadl uprostřed ulice du Bac z koně
a celý se zamazal od bláta. Naštěstí měl dva obleky. Při večeři mu chtěl markýz
dát příležitost zúčastnit se hovoru a zeptal se ho, jak se mu dařilo na
projížďce; Norbert odpověděl rychle za něho všeobecnými frázemi.</p>

<p class="e-bookprozatext">„Pan hrabě je ke mně velmi laskav,“ dodal Julián.
„Děkuji mu za to a dovedu si toho vážit. Byl tak dobrý, že přikázal, aby mi
dali nejpokojnějšího a nejhezčího koně; ale nemohl mě přece k němu přivázat, a tak
jsem právě uprostřed dlouhé ulice u mostu z koně spadl.“</p>

<p class="e-bookprozatext">Slečna Matylda se marně snažila potlačit výbuch smíchu
a pak se prostořece vyptávala na podrobnosti. Julián se toho zhostil velmi
prostě; aniž to věděl, choval se roztomile.</p>

<p class="e-bookprozatext">„Prorokuji tomu mladému knězi, že to někam přivede,“
řekl markýz akademikovi. „Musíme uvážit, že je to prostý venkovan! To zde ještě
nikdy nebylo a také nikdy nebude; a k tomu vypravuje o své nehodě před <span class="e-bookdejapoznamkychar">dámami!</span>“</p>

<p class="e-bookprozatext">Julián vypravováním nehody posluchače tak rozveselil,
že ke konci večeře, když rozmluva přešla na jiné věci, vyptávala se slečna
Matylda svého bratra ještě na podrobnosti té nešťastné události. Když její
otázky nebraly konce a Julián se setkal několikrát s jejím pohledem, odvážil se
odpovědět přímo, ačkoliv nebyl tázán, a všichni tři se nakonec smáli jako tři
mladí obyvatelé nějaké vesnice hluboko v lesích.</p>

<p class="e-bookprozatext">Druhého dne byl Julián na dvou teologických
přednáškách a potom se vrátil domů opsat asi dvacet dopisů. V knihovně vedle
jeho místa seděl mladý muž, který byl velmi pečlivě oblečen, ale měl neuhlazené
chování a závistivou tvář.</p>

<p class="e-bookprozatext">Vešel markýz.</p>

<p class="e-bookprozatext">„Co tu děláte, pane Tanbeau?“ otázal se přísně hosta.</p>

<p class="e-bookprozatext">„Myslil jsem…“ odpověděl mladý muž s poníženým
úsměvem.</p>

<p class="e-bookprozatext">„Ne, pane, <span class="e-bookdejapoznamkychar">nemyslil</span>
jste. Byl to pouze pokus, ale nešťastný.“</p>

<p class="e-bookprozatext">Mladý Tanbeau zlostně vstal a zmizel. Byl to synovec
akademika, přítele paní de la Mole. Chtěl se věnovat literatuře a akademik prosadil,
že si ho markýz vzal za sekretáře. Tanbeau pracoval v odlehlém pokoji. Když se
dověděl, jaké přízně Julián požívá, chtěl se s ním o ni dělit a usadil se tedy
ráno se svými psacími potřebami v knihovně.</p>

<p class="e-bookprozatext">Ve čtyři hodiny se Julián po krátkém váhání osmělil
jít za hrabětem Norbertem. Ten si právě chtěl vyjet na koni, a protože byl
velmi zdvořilý, byl tím uveden do rozpaků.</p>

<p class="e-bookprozatext">„Myslím, že bude nejlépe,“ pravil Juliánovi, „abyste
počal brzy chodit do jízdárny a za několik týdnů bude pro mne velkým potěšením,
budu-li si moci s vámi vyjet.“</p>

<p class="e-bookprozatext">„Chtěl jsem vám poděkovat za laskavost, kterou jste mi
včera prokázal; buďte ujištěn, pane hrabě, že vím velmi dobře, čím jsem vám
zavázán,“ dodal Julián velmi vážně. „Není-li váš kůň mou včerejší neobratností
poraněn a je-li volný, rád bych si dnes opět na něm vyjel.“</p>

<p class="e-bookprozatext">„Jak si přejete, milý Soreli, ale na vaši odpovědnost
a nebezpečí. Předpokládejte, že jsem vám uvedl všechny námitky, jichž vyžaduje
opatrnost; ale jsou už čtyři hodiny, nemáme času nazbyt.“</p>

<p class="e-bookprozatext">Když již seděl na koni, zeptal se mladého hraběte:</p>

<p class="e-bookprozatext">„Co mám dělat, abych nespadl?“</p>

<p class="e-bookprozatext">„Mnoho věcí,“ odpověděl Norbert s hlasitým smíchem.
„Například nenaklánět se dopředu.“</p>

<p class="e-bookprozatext">Julián se rozjel tryskem. Byli na náměstí Ludvíka XVI.
„Jste příliš odvážný,“ řekl Norbert, „je tu mnoho vozů, a to ještě neopatrně řízených.
Spadnete-li, nějaká bryčka vás přejede; nikomu ani nenapadne, aby si snad uzdou
poranil koně, kdyby ho náhle strhl zpět.“</p>

<p class="e-bookprozatext">Norbert nejméně dvacetkrát viděl, jak užuž Julián
padá. Ale přece se projížďka skončila bez nehody. Když se vrátili domů, řekl
Norbert sestře:</p>

<p class="e-bookprozatext">„Představuji vám ohromného odvážlivce.“</p>

<p class="e-bookprozatext">Při večeři vypravoval otci přes celý stůl o Juliánově
smělosti; to bylo vše, co bylo možno na jeho jezdeckém umění chválit. Ráno slyšel
mladý hrabě, jak si sluhové při čištění koní vyprávějí o Juliánově pádu a urážlivě
se mu posmívají.</p>

<p class="e-bookprozatext">Přestože mu bylo prokazováno tolik laskavosti, cítil
se Julián brzy v rodině de la Mole osamocen. Všechny jejich zvyky se mu zdály
podivné a žádnému se nemohl přizpůsobit. Jeho přehmaty budily u služebnictva
veselost.</p>

<p class="e-bookprozatext">Abbé Pirard odjel na svou faru. „Je-li Julián slabá
třtina, ať se zlomí; je-li odvážný, pomůže si sám,“ myslil si.</p>

</div>
</body>
</html>