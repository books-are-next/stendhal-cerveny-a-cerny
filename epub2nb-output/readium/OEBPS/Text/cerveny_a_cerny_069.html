<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="e-booknadpis" id="calibre_pb_69">33.<br class="calibre14"/>
Peklo nerozhodnosti</h2>

<p class="e-bookdopiskurzivaodstredu">Neobratný brusič zničil při broušení tohoto
diamantu část jeho nejkrásnějšího lesku. – Ve středověku, ba ještě za Richelieua,
dokázali Francouzi projevit svou vůli.</p>

<p class="e-bookdopisdopravamensi">— MIRABEAU</p>

<p class="e-bookprozatextbezpredsazeniprvradku">Julián našel markýze rozzuřeného. Snad poprvé v životě
byl ten vznešený pán hrubý. Zahrnul Juliána všemi nadávkami, které mu přišly na
jazyk. Náš hrdina byl překvapen a uražen, ale jeho vděčnost tím nebyla otřesena.
Říkal si: „Kolik krásných, dlouho s láskou spřádaných plánů se tomu ubožákovi
zhroutilo v jediném okamžiku! Ale musím mu odpovědět, mé mlčení by jeho hněv
ještě zvýšilo.“ Odpověděl slovy Tartuffa:</p>

<p class="e-bookprozatext"><i class="calibre16">„<span class="e-bookdejapoznamkychar"><span class="calibre17">Nejsem anděl…</span></span></i> Sloužil jsem vám
oddaně, platil jste mi velkodušně… Jsem vám upřímně vděčen; ale je mi
dvaadvacet let… V tomto domě jste mi rozuměl pouze vy a roztomilá bytost…“</p>

<p class="e-bookprozatext">„Darebáku!“ zvolal markýz. „Roztomilá! Roztomilá! Toho
dne, kdy se vám má dcera zdála roztomilá, měl jste odejít.“</p>

<p class="e-bookprozatext">„Pokusil jsem se o to; žádal jsem vás tehdy, abych
směl odjet do Languedoku.“</p>

<p class="e-bookprozatext"><span class="calibre19">Unaven ustavičným
pobíháním a přemožen bolestí, vrhl se markýz do křesla. Julián slyšel, jak si
polohlasně řekl: „Není to zlý člověk.“</span></p>

<p class="e-bookprozatext">„Ne, nejsem k vám zlý,“ zvolal Julián a vrhl se mu k nohám.
Ale ihned se zastyděl za své pohnutí a rychle vstal.</p>

<p class="e-bookprozatext">Markýz skutečně nevěděl, co dělá. Když uviděl Juliánův
pohyb, zasypal ho znovu hroznými nadávkami, které byly hodny kočího. Snad ho
nezvyklost těch nadávek rozptylovala.</p>

<p class="e-bookprozatext">„Jakže! Má dcera se má jmenovat paní Sorelová! Má
dcera nebude vévodkyní?“ Kdykoliv si na tyto dvě věci vzpomněl, prožíval pan de
la Mole muka, která ho zbavovala kontroly nad sebou. Julián se bál, že ho
zbije.</p>

<p class="e-bookprozatext">V jasných chvílích, kdy si markýz počínal na své
neštěstí zvykat, dělal Juliánovi dosti rozumné výčitky.</p>

<p class="e-bookprozatext">„Měl jste utéci, pane Soreli,“ řekl mu… „Vaší
povinností bylo utéci… Jste největší padouch na světě.“</p>

<p class="e-bookprozatext1">Julián přistoupil ke
stolu a napsal na lístek:</p>

<p class="e-bookdopiskurziva">Již dávno je mi život nesnesitelný. Udělám všemu
konec. Ujišťuji pana markýze, že jsem mu bezmezně vděčen, prosím ho, aby mi prominul,
jestliže má smrt způsobí v domě nějaké nepříjemnosti!</p>

<p class="e-bookprozatext2">„Račte si, pane markýzi,
přečíst tento lístek… Zabijte mě, anebo mě dejte zabít svým komorníkem. Je
jedna hodina v noci, budu se procházet v zahradě u zadní zdi.“</p>

<p class="e-bookprozatext">„Jděte ke všem čertům,“ volal za ním markýz, když
odcházel.</p>

<p class="e-bookprozatext">„Rozumím,“ pomyslil si Julián. „Nezlobil by se,
kdybych ušetřil jeho komorníkovi práci… Ať mě zabije, buďsi, nabízím mu to jako
zadostiučinění… ale přisámbůh, miluji život… Musím žít pro svého syna.“</p>

<p class="e-bookprozatext">Po prvních minutách procházky, věnovaných pocitu
nebezpečí, ho tato myšlenka, kterou si poprvé jasně uvědomil, úplně zaujala.</p>

<p class="e-bookprozatext">Ten nový zájem učinil z něho rozumného člověka.
„Potřeboval bych radu, jak se mám k tomu prchlivému člověku chovat… Ztratil
bych hlavu, je schopen všeho. Fouqué je příliš daleko, ostatně ten by nechápal
city takového člověka, jako je markýz.</p>

<p class="e-bookprozatext">Hrabě Altamira… Jsem si tak jist jeho mlčenlivostí? Má
žádost o radu nesmí mé postavení ještě zkomplikovat. Zbývá mi bohužel jen
přísný abbé Pirard... Jansenismus však omezil jeho obzor… Nějaký prohnaný
jezuita, který zná svět, by mi lépe prospěl… Abbé Pirard je schopen mě zbít,
jakmile uslyší, čeho jsem se dopustil.“</p>

<p class="e-bookprozatext">Tartuffovské nadání přišlo Juliánovi na pomoc: „Nuže,
půjdu k němu ke zpovědi.“ To bylo poslední rozhodnutí, které učinil v zahradě
po dvouhodinové procházce. Nemyslil už na to, že může být zastřelen; chtělo se
mu spát.</p>

<p class="e-bookprozatext">Druhý den byl Julián již velmi časně ráno několik mil
od Paříže. Zaklepal na dveře přísného jansenisty. K svému velkému úžasu poznal,
že ho jeho vyznání příliš nepřekvapuje.</p>

<p class="e-bookprozatext">„Snad jsem tím také poněkud vinen,“ řekl si abbé spíše
starostlivě než rozhořčeně. „Tušil jsem to. Jen přátelství k vám, nešťastníku,
mi bránilo, abych varoval jejího otce.“</p>

<p class="e-bookprozatext">„Co markýz udělá?“ otázal se ho živě Julián.</p>

<p class="e-bookprozatext">(Miloval v tuto chvíli abbého a nějaký výstup by mu
byl býval velmi trapný.)</p>

<p class="e-bookprozatext">„Vidím tři možnosti,“ pokračoval Julián; „1. Pan de la
Mole mě může dát sprovodit ze světa;“ a řekl mu o sebevražedném lístku, který
zanechal markýzovi; „2. Může mě dát hrabětem Norbertem vyzvat na souboj a zastřelit.“</p>

<p class="e-bookprozatext">„Vy byste to vyzvání přijal?“ řekl abbé hněvivě a vstal.</p>

<p class="e-bookprozatext">„Nenecháváte mě domluvit. Je samozřejmé, že bych nestřelil
nikdy na syna svého dobrodince.</p>

<p class="e-bookprozatext">3. Může mě poslat pryč. Řekne-li: Jeďte do Edinburku,
do New Yorku, poslechnu. Pak bude možno stav slečny de la Mole utajit. Ale
nikdy nestrpím, aby odstranili mého syna.“</p>

<p class="e-bookprozatext"><span class="calibre19">„To bude bezpochyby
první myšlenka toho bezbožného člověka…“</span></p>

<p class="e-bookprozatext">Zatím Matylda byla v Paříži zoufalá. Setkala se s otcem
k sedmé hodině ráno. Ukázal jí Juliánův lístek. Bála se, aby nechtěl ze šlechetnosti
spáchat sebevraždu. „A bez mého svolení?“ pomyslila si s bolestí, z níž mluvil
hněv.</p>

<p class="e-bookprozatext">„Je-li mrtev, umřu také,“ řekla otci. „Byl byste vinen
jeho smrtí… Možná, že byste z toho měl dokonce radost… Ale přísahám při jeho
památce, že budu nosit smutek, že se budu veřejně vydávat za <span class="e-bookdejapoznamkychar">ovdovělou paní Sorelovou</span> a rozešlu úmrtní
oznámení. S tím počítejte… Uvidíte, že nebudu malomyslná ani zbabělá.“</p>

<p class="e-bookprozatext">Její láska hraničila se šílenstvím. Pan de la Mole byl
ohromen.</p>

<p class="e-bookprozatext">Ale ponenáhlu se počal dívat na události rozumněji.
Při obědě se Matylda neobjevila. Markýzi spadl kámen ze srdce, a hlavně mu
lichotilo, když poznal, že neřekla nic matce.</p>

<p class="e-bookprozatext">Když Julián sestoupil z koně, dala ho Matylda zavolat
a vrhla se mu do náručí skoro před očima komorné. Julián jí nebyl vděčen za
tento projev radosti. Po dlouhé poradě s abbé Pirardem se z něho stal velmi
vypočítavý diplomat. Chladné probírání všech možností udusilo jeho obraznost.
Matylda mu se slzami v očích pověděla, že četla jeho sebevražedný lístek.</p>

<p class="e-bookprozatext"><span class="calibre19">„Otec si to může
rozmyslet; buďte tak laskav a jeďte ihned do Villequieru. Vsedněte opět na koně
a opusťte palác, než vstanou od stolu.“</span></p>

<p class="e-bookprozatext">Když z Juliánovy tváře nezmizel chladný úžas, Matylda
se rozplakala.</p>

<p class="e-bookprozatext">„Dovol, abych řídila naše záležitosti,“ zvolala
vášnivě a objala ho. „Víš dobře, že se od tebe neodlučuji ráda. Piš mi na
adresu komorné. Adresa ať je psána cizí rukou, já ti budu psát celé knihy. Sbohem!
Uprchni.“</p>

<p class="e-bookprozatext">Poslední slovo Juliána urazilo, ale poslechl. „Je to
hrozné,“ myslil si, „že ti lidé i ve svých nejlepších chvílích objeví
tajemství, jak by se mě nemile dotkli.“</p>

<p class="e-bookprozatext">Matylda vzdorovala pevně všem <span class="e-bookdejapoznamkychar"><span class="calibre17">rozumným</span></span>
plánům svého otce. Nechtěla připustit žádné jiné vyjednávání než za těchto
předpokladů: Bude jako paní Sorelová žít se svým manželem, a to buď nuzně ve
Švýcarsku, nebo u otce v Paříži. Odmítla velmi rozhodně návrhy, aby slehla
tajně.</p>

<p class="e-bookprozatext">„To by byl pro mne počátek pomluv a hanby. Za dva
měsíce po svatbě se vydám se svým mužem na cesty a budu moci snadno lidem
namluvit, že se náš syn narodil v patřičný čas.“</p>

<p class="e-bookprozatext">Markýz přijímal zprvu odhodlanost své dcery s výbuchy
hněvu, ale nakonec začal kolísat.</p>

<p class="e-bookprozatext">Ve chvíli, kdy zvítězil cit, řekl dceři: „Zde máš úpis
na deset tisíc franků ročního důchodu, pošli jej svému Juliánovi. Ale ať si to
rychle zařídí, abych mu je již nemohl vzít.“</p>

<p class="e-bookprozatext">Aby <span class="e-bookdejapoznamkychar"><span class="calibre17">poslechl</span></span> Matyldu, jejíž pánovitost
znal, ujel Julián zbytečně čtyřicet mil. Byl ve Villequieru a prohlížel účty
nájemců. Markýzův dar byl příležitostí k návratu. Požádal o přístřeší abbé
Pirarda, který se stal za jeho nepřítomnosti nejužitečnějším spojencem Matyldiným.
Když se ho markýz tázal na radu, dokazoval mu pokaždé, že každé jiné řešení než
veřejný sňatek by bylo zločinem před Bohem.</p>

<p class="e-bookprozatext">„A naštěstí,“ dodával abbé, „je světská moudrost v této
věci zajedno s náboženstvím. Bylo by možno při prchlivé povaze slečny de la
Mole spoléhat se jen na okamžik na to, že by se nikdo nedozvěděl, co si sama neuložila
zachovat v tajnosti? Nepřistoupí-li pan de la Mole otevřeně na veřejný sňatek,
bude se společnost zabývat mnohem déle touto podivnou mesaliancí. Je třeba
všechno najednou oznámit, jako by na tom nebylo nic tajného.“</p>

<p class="e-bookprozatext">„Máte pravdu,“ odpověděl markýz zamyšleně. „V tom případě
už za tři dny se bude pokládat za bezduché omílání starých historek, bude-li
ještě někdo mluvit o tom sňatku. Bylo by nutno využít nějakého protijakobínského
opatření vlády, abychom z toho nenápadně vyklouzli.“</p>

<p class="e-bookprozatext">Někteří přátelé pana de la Mole byli téhož názoru jako
abbé Pirard. Velikou překážkou byla v jejích očích Matyldina umíněnost. Ale po
tolika krásných úvahách se nemohl markýz přece ještě smířit s tím, že by se měl
pro svou dceru vzdát naděje na vévodský titul.</p>

<p class="e-bookprozatext">Jeho paměť a obraznost byly plny nejrůznějších lstí a úskoků,
jež byly ještě možné za jeho mládí. Ustoupit nutnosti, bát se zákona zdálo se
mu nesmyslnou a ponižující věcí pro člověka jeho stavu. Musel nyní draze zaplatit
čarovné sny o budoucnosti své milované dcery, kterými se již deset let těšil.</p>

<p class="e-bookprozatext">„Kdo by to byl mohl předvídat?“ myslil si. „Dívka tak
hrdá, tak bystrá, která je na své jméno pyšnější než já! Dívka, o jejíž ruku se
již předem ucházeli nejvznešenější francouzští šlechtici!</p>

<p class="e-bookprozatext">Člověk už nemůže počítat s rozumem. Toto století dělá
ve všem zmatek. Spějeme k chaosu.“</p>

</div>
</body>
</html>