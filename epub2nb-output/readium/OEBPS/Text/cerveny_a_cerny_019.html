<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Červený a černý</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="e-booknadpis">14.<br class="calibre14"/>
Anglické nůžky</h2>


<p class="e-bookdopiskurzivaodstredu">Šestnáctiletá dívka měla pleť jako růže a červenila
si tváře.</p>

<p class="e-bookdopisdopravamensi">— POLIDORI</p>

<p class="e-bookprozatextbezpredsazeniprvradku">Fouquého nabídka připravila
Juliána skutečně o všechnu spokojenost; nemohl se nijak rozhodnout.</p>

<p class="e-bookprozatext">„Bohužel nemám asi dost vnitřní síly; byl bych býval
špatný Napoleonův voják. Aspoň,“ dodal, „mě ta zápletka s domácí paní trochu
rozptýlí.“</p>

<p class="e-bookprozatext">Naštěstí pro něho se ani v té malé bezvýznamné epizodě
jeho city neshodovaly s jeho světáckou řečí. Byl před paní de Rênal ostýchavý
proto, že měla tak hezké šaty. Ty šaty byly mu jakousi předzvěstí Paříže. Jeho
pýcha nechtěla nic ponechat náhodě anebo okamžitému vnuknutí. Podle doznání
Fouquého a podle toho mála, co četl o lásce v bibli, sestavil si velmi podrobný
válečný plán. Poněvadž byl velmi rozčilený, ačkoliv si to nechtěl přiznat,
raději si plán napsal.</p>

<p class="e-bookprozatext">Druhého dne ráno zůstal s paní de Rênal na chvíli sám
v salónu.</p>

<p class="e-bookprozatext">„Nejmenujete se ještě jinak než Julián?“ zeptala se
ho.</p>

<p class="e-bookprozatext">Náš hrdina nevěděl, co by odpověděl na tak lichotivou
otázku. Něco takového ve svém plánu nepředvídal. Nebýt toho hloupého nápadu s plánem,
byl by při své duševní čilosti ihned nalezl nějakou odpověď a jeho pohotovost
by jí byla dodala ještě duchaplnosti.</p>

<p class="e-bookprozatext">Místo toho si počínal neobratně a v duchu svou
neobratnost ještě přepínal. Paní de Rênal mu ji velmi rychle prominula. Pro ni
byla důkazem roztomilé upřímnosti a právě upřímnosti se podle jejího mínění
dosud nedostávalo muži, který byl pokládán za tak vynikajícího člověka.</p>

<p class="e-bookprozatext">„Nedůvěřuji tvému vychovateli,“ říkávala jí někdy paní
Dervillová. „Zdá se mi, že stále nad něčím uvažuje a že vše dělá jen z vypočítavosti.
Je potměšilý.“</p>

<p class="e-bookprozatext">Že nedovedl paní de Rênal odpovědět, cítil Julián jako
hluboké pokoření a neštěstí.</p>

<p class="e-bookprozatext">„Člověk jako já je povinen takovou chybu napravit!“ a v
příhodném okamžiku, když přecházeli z jedné místnosti do druhé, pokládal za
svou povinnost paní de Rênal políbit.</p>

<p class="e-bookprozatext">Bylo to velmi nevhodné a nepříjemné; oba se tím
vystavovali nebezpečí. Jen náhodou je nikdo neuviděl. Paní de Rênal myslila, že
Julián pozbyl rozumu. Polekala se, a především ji to urazilo. Tak hloupé
chování jí připomnělo pana Valenoda.</p>

<p class="e-bookprozatext">„Co by se bylo stalo,“ tázala se sama sebe, „kdybych s
ním byla bývala sama?“ Její ctnost se opět vzbouřila, poněvadž láska ochladla.</p>

<p class="e-bookprozatext">Zařídila se tak, že měla vždy u sebe některé dítě.</p>

<p class="e-bookprozatext">Den byl pro Juliána nudný; trávil jej tím, že prováděl
nemotorně svůj svůdnický plán. Ani jednou nepohlédl na paní de Rênal, aby jeho
pohled nesledoval nějaký cíl, ale nebyl tak hloupý, aby neviděl, že se mu
nedaří být roztomilým, natož svůdným.</p>

<p class="e-bookprozatext">Paní de Rênal nevycházela z úžasu, když viděla, jak je
nemotorný a zároveň smělý. „Tak vypadá nezkušená zamilovanost vzdělaného
člověka!“ řekla si nakonec s nevýslovnou radostí. „Bylo by možné, že by ho má
sokyně nebyla milovala?“</p>

<p class="e-bookprozatext">Po obědě se paní de Rênal vrátila do salónu a přijala
návštěvu pana Charcota de Maugiron, brayského podprefekta. Zabývala se prací na
jemné výšivce. Paní Dervillová seděla vedle ní. A v tomto seskupení a za bílého
dne pokládal náš hrdina za vhodné posunout svou nohu a přitisknout ji k hezké
noze paní de Rênal, jejíž prolamované punčochy a hezké polobotky zřejmě poutaly
k sobě pohled galantního podprefekta.</p>

<p class="e-bookprozatext">Paní de Rênal se k smrti vylekala; upustila nůžky,
klubko vlny a jehly, takže Juliánův pohyb bylo lze pokládat za nepodařený pokus
zachytit nohou padající nůžky. Naštěstí se jemné nůžky z anglické oceli
zlomily a paní de Rênal dlouho bědovala, že Julián neseděl blíže ní.</p>

<p class="e-bookprozatext">„Viděl jste dříve než já, že nůžky padají, měl jste je
zachytit; místo toho jste mě ve své horlivosti jenom notně kopl.“</p>

<p class="e-bookprozatext"><span class="calibre19">Podprefekt se tím
dal oklamat, ne však paní Dervillová. „Ten hezký chlapec má velmi hloupé
způsoby!“ pomyslila si. Dobré mravy okresního města nepřipouštěly takové
důvěrnosti. Paní de Rênal si našla příležitost, aby řekla Juliánovi: „Mějte rozum,
poroučím vám to.“</span></p>

<p class="e-bookprozatext">Julián uznával, že se choval nevhodně, mrzelo ho to.
Dlouho uvažoval, má-li se zlobit pro slova: <span class="e-bookdejapoznamkychar">Poroučím
vám to</span><b class="calibre10"><i class="calibre16">.</i></b> Byl tak hloupý, že si myslil: „Směla by mi říci <span class="e-bookdejapoznamkychar">poroučím to</span>, kdyby šlo o něco, co by se
týkalo výchovy dětí, ale poněvadž opětuje moji lásku, předpokládá, že jsme si
rovni. Není lásky bez <span class="e-bookdejapoznamkychar">rovnosti</span>…“ a usilovně
si vzpomínal na známá rčení o rovnosti v lásce. Trpce si opakoval verš
Corneillův, kterému ho paní Dervillová několik dní předtím naučila:</p>

<p class="e-bookprozatextkurziva"><span class="e-bookdejapoznamkychar">… Láska</span></p>

<p class="e-bookprozatextkurziva"><span class="e-bookdejapoznamkychar">&#160;rozdíly
vyrovnává, neuhýbá jim.</span></p>

<p class="e-bookprozatext">Julián si vzal do hlavy, že bude hrát úlohu Dona
Juana; a protože nikdy neměl milenku, choval se celý den hrozně hloupě. Měl jedinou
jasnou myšlenku; byl rozmrzen na sebe i na paní de Rênal, viděl s hrůzou, jak
se blíží večer, a představoval si, že bude sedět v zahradě potmě vedle ní. Řekl
panu de Rênal, že jde do Verrières navštívit faráře; vydal se po večeři na
cestu a vrátil se teprve v noci.</p>

<p class="e-bookprozatext">Ve Verrières našel Julián pana Chélana zaměstnaného
stěhováním; byl konečně opravdu sesazen; vikář Maslon přišel na jeho místo.
Julián pomohl dobrému faráři a přitom mu napadlo napsat Fouquému, že neodolatelná
náklonnost, kterou cítí pro svatý úřad, mu zpočátku bránila přijmout jeho
laskavou nabídku, ale že byl právě svědkem takové nespravedlivosti, že by bylo
pro něho asi prospěšnější, kdyby se nevěnoval kněžskému povolání.</p>

<p class="e-bookprozatext">Julián pokládal za velké chytráctví, použije-li
sesazení verrièreského&#160; faráře k tomu, aby si nechal zadní dvířka a mohl se
vrátit k obchodu, kdyby v něm nízké opatrnictví zvítězilo nad sklonem k hrdinství.</p>

</div>
</body>
</html>