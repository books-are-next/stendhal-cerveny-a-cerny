<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="5.
Citlivost a vznešená zbožná dáma">
    <meta name="apple-mobile-web-app-capable" content="yes">
    <title>5.
      Citlivost a vznešená zbožná dáma • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_040.html">
    <link rel="next" href="./cerveny_a_cerny_042.html">
    <meta name="nb-order" content="37">
    <link rel="self" href="cerveny_a_cerny_041.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="769" data-nb-chars="4949" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_040.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="32">
          <ol start="5"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="5" data-nb-chars="32"><p>Citlivost a vznešená zbožná dáma</p></span>
        </h1>
        <p class="chunk" data-nb-ref-number="2" data-nb-words="20" data-nb-chars="127"><span class="idea" data-nb-ref-number="3" id="idea3" data-nb-words="20" data-nb-chars="127"><em>Trochu odvážnější myšlenka vypadá tam jako hrubost, tak jsou zvyklí na&nbsp;plané řeči. Běda tomu, kdo pronáší nějaké nové myšlenky!</em></span></p>
        <p class="chunk" data-nb-ref-number="3" data-nb-words="2" data-nb-chars="9"><span class="idea" data-nb-ref-number="4" id="idea4" data-nb-words="2" data-nb-chars="9">— FAUBLAS</span></p>
        <p class="chunk" data-nb-ref-number="4" data-nb-words="42" data-nb-chars="284"><span class="idea" data-nb-ref-number="5" id="idea5" data-nb-words="42" data-nb-chars="284">Když po&nbsp;několikaměsíční zkušební době dostal Julián od&nbsp;intendanta třetí čtvrtletní plat, byl již pověřen správou markýzových statků v&nbsp;Bretani a&nbsp;Normandii. Julián tam často dojížděl. Vedl také korespondenci týkající se&nbsp;pověstného procesu s&nbsp;abbém de&nbsp;Frilair. Pirard ho&nbsp;do&nbsp;něho zasvětil.</span></p>
        <p class="chunk" data-nb-ref-number="5" data-nb-words="22" data-nb-chars="160"><span class="idea" data-nb-ref-number="6" id="idea6" data-nb-words="22" data-nb-chars="160">Podle stručných poznámek, které markýz načrtával na&nbsp;okraji všech možných listin, jež dostával, sestavoval Julián dopisy, jež mohl markýz skoro všechny podepsat.</span></p>
        <p class="chunk" data-nb-ref-number="6" data-nb-words="78" data-nb-chars="507"><span class="idea" data-nb-ref-number="7" id="idea7" data-nb-words="78" data-nb-chars="507">V&nbsp;bohoslovecké škole si&nbsp;profesoři často stěžovali na&nbsp;to, že&nbsp;Julián nemá dost vytrvalosti, ale přesto ho&nbsp;pokládali za&nbsp;jednoho z&nbsp;nejlepších žáků. Všemi těmito pracemi, jichž se&nbsp;chápal se&nbsp;zápalem chorobné ctižádosti, pozbyl Julián velmi brzy svěžesti, již si&nbsp;přinesl z&nbsp;venkova. Jeho bledost byla v&nbsp;očích mladých spolužáků předností; Julián poznal, že&nbsp;nejsou zdaleka tak zlomyslní a&nbsp;že&nbsp;neklekají tak před penězi jako seminaristé besançonští. Domnívali se, že&nbsp;Julián trpí plicním neduhem. Markýz mu&nbsp;daroval koně.</span></p>
        <p class="chunk" data-nb-ref-number="7" data-nb-words="112" data-nb-chars="689"><span class="idea" data-nb-ref-number="8" id="idea8" data-nb-words="112" data-nb-chars="689">Julián se&nbsp;bál, že&nbsp;bude na&nbsp;projížďkách potkávat spolužáky, a&nbsp;proto jim řekl, že&nbsp;mu&nbsp;lékaři předepsali jízdu na&nbsp;koni. Abbé Pirard ho&nbsp;uvedl do&nbsp;několika jansenistických společností. Julián byl překvapen; pojem náboženství byl v&nbsp;jeho duchu nerozlučně spojen s&nbsp;představou pokrytectví a&nbsp;s&nbsp;touhou po&nbsp;penězích. Obdivoval se&nbsp;těm zbožným a&nbsp;přísným lidem, kteří nemyslili nikdy na&nbsp;hmotný prospěch. Někteří jansenisté si&nbsp;ho&nbsp;oblíbili a&nbsp;radili mu. Otvíral se&nbsp;před ním nový svět. U&nbsp;jansenistů se&nbsp;seznámil s&nbsp;hrabětem Altamirou; byl to&nbsp;muž skoro šest stop vysoký, liberál, který byl ve&nbsp;své vlasti odsouzen k&nbsp;smrti. Byl hluboce zbožný. Ten podivný kontrast, ta&nbsp;směs zbožnosti a&nbsp;lásky ke&nbsp;svobodě ho&nbsp;překvapila.</span></p>
        <p class="chunk" data-nb-ref-number="8" data-nb-words="35" data-nb-chars="232"><span class="idea" data-nb-ref-number="9" id="idea9" data-nb-words="35" data-nb-chars="232">Poměr mezi mladým hrabětem a&nbsp;Juliánem ochladl. Norbertovi se&nbsp;zdálo, že&nbsp;Julián příliš živě reaguje na&nbsp;žerty některých jeho přátel. Julián, protože se&nbsp;několikrát nezachoval dost vhodně, si&nbsp;uložil, že&nbsp;slečnu Matyldu nikdy sám neosloví.</span></p>
        <p class="chunk" data-nb-ref-number="9" data-nb-words="34" data-nb-chars="203"><span class="idea" data-nb-ref-number="10" id="idea10" data-nb-words="34" data-nb-chars="203">V&nbsp;domě markýze de&nbsp;la&nbsp;Mole byli k&nbsp;němu stále vybraně zdvořilí; ale cítil, že&nbsp;jeho vážnost poněkud poklesla. Jeho zdravý venkovský rozum si&nbsp;to&nbsp;vysvětloval lidovým příslovím: co&nbsp;je&nbsp;nové, to&nbsp;je&nbsp;krásné**_._**</span></p>
        <p class="chunk" data-nb-ref-number="10" data-nb-words="16" data-nb-chars="115"><span class="idea" data-nb-ref-number="11" id="idea11" data-nb-words="16" data-nb-chars="115">Snad byl už&nbsp;poněkud prozíravější než za&nbsp;prvních dní anebo pominulo první okouzlení způsobené pařížskou uhlazeností.</span></p>
        <p class="chunk" data-nb-ref-number="11" data-nb-words="33" data-nb-chars="249"><span class="idea" data-nb-ref-number="12" id="idea12" data-nb-words="33" data-nb-chars="249">Jakmile skončil svou práci, smrtelně se&nbsp;nudíval; to&nbsp;je&nbsp;ochromující účinek podivuhodné, ale odměřené a&nbsp;přesně podle společenského postavení odstupňované zdvořilosti, jíž se&nbsp;vyznačuje vznešená společnost. Citlivější srdce v&nbsp;tom brzy vycítí strojenost.</span></p>
        <p class="chunk" data-nb-ref-number="12" data-nb-words="94" data-nb-chars="554"><span class="idea" data-nb-ref-number="13" id="idea13" data-nb-words="94" data-nb-chars="554">Venkovu lze ovšem vytýkat hrubý anebo málo zdvořilý tón; ale tam se&nbsp;člověk při řeči aspoň rozohní. V&nbsp;domě markýze de&nbsp;la&nbsp;Mole nebyla Juliánova samolibost nikdy raněna, ale ke&nbsp;konci dne se&nbsp;mu&nbsp;často chtělo plakat. Na&nbsp;venkově vám projeví číšník účast, přihodí-li se&nbsp;vám při vstupu do&nbsp;kavárny něco nepříjemného; ale byla-li tou nehodou dotčena vaše samolibost, bude vám při projevování své lítosti desetkrát opakovat právě to&nbsp;slovo, které vás trápí. V&nbsp;Paříži je&nbsp;každý tak plný ohledů, že&nbsp;poodejde od&nbsp;vás, chce-li se&nbsp;mu&nbsp;smát, ale přitom mu&nbsp;zůstanete vždy cizí.</span></p>
        <p class="chunk" data-nb-ref-number="13" data-nb-words="71" data-nb-chars="480"><span class="idea" data-nb-ref-number="14" id="idea14" data-nb-words="71" data-nb-chars="480">Pomineme mlčením spoustu drobných událostí, jež by&nbsp;byly Juliána zesměšnily, kdyby nebyl býval jaksi mimo dosah směšnosti. Jeho přepjatá nedůtklivost byla příčinou tisícerých přehmatů. Všechny jeho zábavy měly nějaký účel: střílel denně z&nbsp;pistole, byl jedním z&nbsp;dobrých žáků nejproslulejších učitelů šermu. Jakmile měl volnou chvíli, místo aby jí&nbsp;použil jako dříve ke&nbsp;čtení, běžel do&nbsp;jízdárny a&nbsp;žádal nejdivočejší koně. Při projížďkách s&nbsp;majitelem jízdárny ho&nbsp;kůň skoro vždy shodil.</span></p>
        <p class="chunk" data-nb-ref-number="14" data-nb-words="43" data-nb-chars="302"><span class="idea" data-nb-ref-number="15" id="idea15" data-nb-words="43" data-nb-chars="302">Markýzi se&nbsp;zamlouvala jeho vytrvalost v&nbsp;práci, jeho mlčenlivost a&nbsp;inteligence a&nbsp;ponenáhlu mu&nbsp;svěřoval i&nbsp;nejspletitější věci. Když markýzi jeho nesmírná ctižádost popřála chvíli oddechu, zabýval se&nbsp;obchody svědčícími o&nbsp;značném důvtipu; jelikož měl vždy nejnovější zprávy, podařila se&nbsp;mu&nbsp;mnohá spekulace.</span></p>
        <p class="chunk" data-nb-ref-number="15" data-nb-words="44" data-nb-chars="279"><span class="idea" data-nb-ref-number="16" id="idea16" data-nb-words="44" data-nb-chars="279">Kupoval domy, lesy; ale snadno ho&nbsp;to&nbsp;rozladilo. Rozházel sta louisdorů a&nbsp;o&nbsp;sto franků se&nbsp;soudil. Boháči, kteří mají hrdou povahu, hledají v&nbsp;obchodních jednáních zábavu, a&nbsp;ne&nbsp;zisk. Markýz potřeboval pomocníka, který by&nbsp;jeho peněžní záležitosti uvedl prostě a&nbsp;přehledně do&nbsp;pořádku.</span></p>
        <p class="chunk" data-nb-ref-number="16" data-nb-words="117" data-nb-chars="727"><span class="idea" data-nb-ref-number="17" id="idea17" data-nb-words="117" data-nb-chars="727">Ačkoliv paní de&nbsp;la&nbsp;Mole byla tak odměřená, někdy se&nbsp;Juliánovi posmívala. Vše, co&nbsp;je&nbsp;neočekávané a&nbsp;pramení v&nbsp;citlivosti, nahání vznešeným dámám hrůzu; je&nbsp;to&nbsp;opak ustálených zvyklostí. Markýz se&nbsp;ho&nbsp;několikrát zastal. „Je-li směšný ve&nbsp;vašem salónu, ve&nbsp;své kanceláři triumfuje.“ Julián se&nbsp;zase domníval, že&nbsp;přišel paní markýze na&nbsp;tajemství. Jakmile byl ohlášen baron La&nbsp;Joumate, byla ihned ochotna se&nbsp;o&nbsp;všechno zajímat. Byl to&nbsp;chladný člověk a&nbsp;jeho tvář prozrazovala nepřístupnost. Byl malý, hubený, ošklivý, velmi dobře oblečený, život trávil u&nbsp;dvora, a&nbsp;když mluvil, celkem nic nepovídal. Takové bylo také jeho smýšlení. Paní de&nbsp;la&nbsp;Mole by&nbsp;byla bývala poprvé v&nbsp;životě neobyčejně šťastna, kdyby ho&nbsp;byla mohla oženit se&nbsp;svou dcerou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_042.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>