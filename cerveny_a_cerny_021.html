<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="16.
Příští den">
    <meta name="apple-mobile-web-app-capable" content="yes">
    <title>16.
      Příští den • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_020.html">
    <link rel="next" href="./cerveny_a_cerny_022.html">
    <meta name="nb-order" content="17">
    <link rel="self" href="cerveny_a_cerny_021.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="1343" data-nb-chars="8187" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="10">
          <ol start="16"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="2" data-nb-chars="10"><p>Příští den</p></span>
        </h1>
        <p class="chunk" data-nb-ref-number="2" data-nb-words="14" data-nb-chars="70"><span class="idea" data-nb-ref-number="3" id="idea3" data-nb-words="14" data-nb-chars="70"><em>Rty zvrátil k&nbsp;jejím rtům a&nbsp;ruka vrací v&nbsp;čelo jí&nbsp;příval vlasů poletavý…</em></span></p>
        <p class="chunk" data-nb-ref-number="3" data-nb-words="7" data-nb-chars="30"><span class="idea" data-nb-ref-number="4" id="idea4" data-nb-words="7" data-nb-chars="30">— DON JUAN, zpěv I, strofa 170</span></p>
        <p class="chunk" data-nb-ref-number="4" data-nb-words="27" data-nb-chars="156"><span class="idea" data-nb-ref-number="5" id="idea5" data-nb-words="27" data-nb-chars="156">Naštěstí pro Juliána byla paní de&nbsp;Rênal příliš rozčilena a&nbsp;překvapena, takže si&nbsp;nevšimla, jak hloupě se&nbsp;chová. Julián se&nbsp;najednou stal pro ni&nbsp;vším na&nbsp;světě.</span></p>
        <p class="chunk" data-nb-ref-number="5" data-nb-words="10" data-nb-chars="61"><span class="idea" data-nb-ref-number="6" id="idea6" data-nb-words="10" data-nb-chars="61">Když viděla, že&nbsp;svítá, a&nbsp;vybízela ho, aby odešel, povzdechla:</span></p>
        <p class="chunk" data-nb-ref-number="6" data-nb-words="8" data-nb-chars="57"><span class="idea" data-nb-ref-number="7" id="idea7" data-nb-words="8" data-nb-chars="57">„Ach Bože, uslyšel-li manžel nějaký hluk, jsem ztracena.“</span></p>
        <p class="chunk" data-nb-ref-number="7" data-nb-words="11" data-nb-chars="59"><span class="idea" data-nb-ref-number="8" id="idea8" data-nb-words="11" data-nb-chars="59">Julián měl dosti času vymýšlet fráze a&nbsp;vzpomněl si&nbsp;na&nbsp;tuto:</span></p>
        <p class="chunk" data-nb-ref-number="8" data-nb-words="3" data-nb-chars="24"><span class="idea" data-nb-ref-number="9" id="idea9" data-nb-words="3" data-nb-chars="24">„Litovala byste života?“</span></p>
        <p class="chunk" data-nb-ref-number="9" data-nb-words="10" data-nb-chars="60"><span class="idea" data-nb-ref-number="10" id="idea10" data-nb-words="10" data-nb-chars="60">„Ach, nyní velmi! Ale nelitovala bych, že&nbsp;jsem vás poznala.“</span></p>
        <p class="chunk" data-nb-ref-number="10" data-nb-words="18" data-nb-chars="108"><span class="idea" data-nb-ref-number="11" id="idea11" data-nb-words="18" data-nb-chars="108">Julián soudil, že&nbsp;jeho důstojnost vyžaduje, aby od&nbsp;ní&nbsp;odešel teprve za&nbsp;bílého dne a&nbsp;bez zvláštní opatrnosti.</span></p>
        <p class="chunk" data-nb-ref-number="11" data-nb-words="38" data-nb-chars="246"><span class="idea" data-nb-ref-number="12" id="idea12" data-nb-words="38" data-nb-chars="246">Ustavičná pozornost, s&nbsp;níž studoval až&nbsp;do&nbsp;nejmenších podrobností své chování v&nbsp;bláhové touze, aby působil dojmem zkušeného muže, měla jedinou výhodu: když se&nbsp;u&nbsp;snídaně opět setkal s&nbsp;paní de&nbsp;Rênal, jeho chování bylo mistrovskou ukázkou opatrnosti.</span></p>
        <p class="chunk" data-nb-ref-number="12" data-nb-words="80" data-nb-chars="465"><span class="idea" data-nb-ref-number="13" id="idea13" data-nb-words="80" data-nb-chars="465">Zato paní de&nbsp;Rênal se&nbsp;nemohla na&nbsp;Juliána podívat, aby se&nbsp;nezarděla až&nbsp;po&nbsp;uši, a&nbsp;nemohla žít ani okamžik bez pohledu na&nbsp;něho; uvědomovala si&nbsp;svůj zmatek, ale pokusy jej utajit její zmatek jen zdvojnásobovaly. Julián pohlédl na&nbsp;ni&nbsp;jen jednou. Paní de&nbsp;Rênal se&nbsp;zprvu obdivovala jeho opatrnosti, avšak když viděla, že&nbsp;se&nbsp;spokojil jediným pohledem, brzy zneklidněla: „Že by&nbsp;mě&nbsp;už&nbsp;nemiloval?“ uvažovala. „Ach, jsem pro něho příliš stará; je&nbsp;mi&nbsp;o&nbsp;deset let více než jemu.“</span></p>
        <p class="chunk" data-nb-ref-number="13" data-nb-words="68" data-nb-chars="409"><span class="idea" data-nb-ref-number="14" id="idea14" data-nb-words="68" data-nb-chars="409">Když odcházeli z&nbsp;jídelny do&nbsp;zahrady, stiskla Juliánovi ruku. Byl překvapen tak nezvyklým projevem lásky a&nbsp;pohlédl na&nbsp;ni&nbsp;vášnivě; již u&nbsp;snídaně se&nbsp;mu&nbsp;zdála velmi hezká, a&nbsp;i&nbsp;když klopil oči, viděl stále před sebou její půvaby. Ten pohled paní de&nbsp;Rênal utěšil, ale nezaplašil všechny její obavy; obavy, že&nbsp;ji&nbsp;Julián již nemiluje, zatlačily skoro úplně výčitky svědomí, jež pociťovala při pomyšlení na&nbsp;svého muže.</span></p>
        <p class="chunk" data-nb-ref-number="14" data-nb-words="47" data-nb-chars="297"><span class="idea" data-nb-ref-number="15" id="idea15" data-nb-words="47" data-nb-chars="297">Její manžel při snídani nic nezpozoroval. Ale jinak tomu bylo u&nbsp;paní Dervillové; ta&nbsp;byla přesvědčena, že&nbsp;paní de&nbsp;Rênal co&nbsp;nejdříve Juliánovi podlehne. Po&nbsp;celý den s&nbsp;odvahou a&nbsp;s&nbsp;naléhavostí upřímného přátelství dělala narážky, jimiž se&nbsp;snažila nejhoršími barvami vylíčit nebezpečí, v&nbsp;něž se&nbsp;vydává.</span></p>
        <p class="chunk" data-nb-ref-number="15" data-nb-words="37" data-nb-chars="209"><span class="idea" data-nb-ref-number="16" id="idea16" data-nb-words="37" data-nb-chars="209">Paní de&nbsp;Rênal toužila po&nbsp;tom, aby byla s&nbsp;Juliánem o&nbsp;samotě; chtěla se&nbsp;ho&nbsp;otázat, zda ji&nbsp;ještě miluje. Přes vrozenou dobrotu své povahy by&nbsp;byla málem dala několikrát své přítelkyni na&nbsp;srozuměnou, že&nbsp;jí&nbsp;překáží.</span></p>
        <p class="chunk" data-nb-ref-number="16" data-nb-words="40" data-nb-chars="233"><span class="idea" data-nb-ref-number="17" id="idea17" data-nb-words="40" data-nb-chars="233">Večer v&nbsp;zahradě to&nbsp;paní Dervillová tak obratně zařídila, že&nbsp;seděla mezi paní de&nbsp;Rênal a&nbsp;Juliánem. Paní de&nbsp;Rênal si&nbsp;vytvářela rozkošnou představu, jak stiskne Juliánovi ruku a&nbsp;přitiskne na&nbsp;ni&nbsp;rty, a&nbsp;nyní nemohla na&nbsp;něho ani promluvit.</span></p>
        <p class="chunk" data-nb-ref-number="17" data-nb-words="73" data-nb-chars="466"><span class="idea" data-nb-ref-number="18" id="idea18" data-nb-words="73" data-nb-chars="466">Tato překážka zvýšila její rozechvění. Jedna obava ji&nbsp;obzvláště mučila. Vyhubovala Juliánovi tak prudce za&nbsp;jeho neopatrnou noční návštěvu, že&nbsp;se&nbsp;bála, že&nbsp;dnešní noci k&nbsp;ní&nbsp;nepřijde. Odešla velmi brzy ze&nbsp;zahrady do&nbsp;svého pokoje. Ale nemohla netrpělivostí vydržet, přikradla se&nbsp;k&nbsp;Juliánovým dveřím a&nbsp;naslouchala. Přes nejistotu a&nbsp;vášeň, která jí&nbsp;zmítala, neodvážila se&nbsp;vejít. Byla by&nbsp;to&nbsp;pokládala za&nbsp;největší ponížení, protože na&nbsp;venkově se&nbsp;na&nbsp;takové činy dělají vtipy.</span></p>
        <p class="chunk" data-nb-ref-number="18" data-nb-words="20" data-nb-chars="123"><span class="idea" data-nb-ref-number="19" id="idea19" data-nb-words="20" data-nb-chars="123">Všechno služebnictvo ještě nespalo, proto se&nbsp;z&nbsp;opatrnosti vrátila do&nbsp;pokoje. Dvě hodiny čekání byly pro ni&nbsp;dvě staletí muk.</span></p>
        <p class="chunk" data-nb-ref-number="19" data-nb-words="19" data-nb-chars="110"><span class="idea" data-nb-ref-number="20" id="idea20" data-nb-words="19" data-nb-chars="110">Ale Julián byl příliš věrný tomu, co&nbsp;nazýval svou povinností, než aby nevykonal bod za&nbsp;bodem, co&nbsp;si&nbsp;předepsal.</span></p>
        <p class="chunk" data-nb-ref-number="20" data-nb-words="55" data-nb-chars="300"><span class="idea" data-nb-ref-number="21" id="idea21" data-nb-words="55" data-nb-chars="300">Když odbila jedna hodina, vyklouzl tiše z&nbsp;pokoje, přesvědčil se, že&nbsp;domácí pán tvrdě spí, a&nbsp;vešel k&nbsp;paní de&nbsp;Rênal. Této noci nalezl u&nbsp;své milenky více štěstí, neboť nemyslil tak vytrvale na&nbsp;svou úlohu. Jeho oči viděly a&nbsp;uši slyšely. Také mu&nbsp;dodávalo jistoty to, že&nbsp;paní de&nbsp;Rênal mluvila o&nbsp;svém stáří.</span></p>
        <p class="chunk" data-nb-ref-number="21" data-nb-words="25" data-nb-chars="138"><span class="idea" data-nb-ref-number="22" id="idea22" data-nb-words="25" data-nb-chars="138">„Ach, je&nbsp;mi&nbsp;o&nbsp;deset let více než vám, jak mě&nbsp;můžete milovat!“ opakovala mu&nbsp;bez nějakého zvláštního úmyslu, jen proto, že&nbsp;ji&nbsp;to&nbsp;skličovalo.</span></p>
        <p class="chunk" data-nb-ref-number="22" data-nb-words="18" data-nb-chars="100"><span class="idea" data-nb-ref-number="23" id="idea23" data-nb-words="18" data-nb-chars="100">Julián nechápal její žal, ale viděl, že&nbsp;je&nbsp;upřímný, a&nbsp;zbavil se&nbsp;skoro úplně strachu, že&nbsp;se&nbsp;zesměšní.</span></p>
        <p class="chunk" data-nb-ref-number="23" data-nb-words="87" data-nb-chars="563"><span class="idea" data-nb-ref-number="24" id="idea24" data-nb-words="87" data-nb-chars="563">Pošetilá myšlenka, že&nbsp;je&nbsp;pro svůj nízký původ pokládán za&nbsp;milence druhého řádu, rovněž zmizela. Čím více Juliánovy projevy lásky uklidňovaly jeho plachou milenku, tím šťastnější se&nbsp;stávala, tím lépe dovedla svého milence posuzovat. Naštěstí potlačil v&nbsp;sobě toho dne úplně onu nepřirozenost, která způsobila, že&nbsp;včerejší setkání mu&nbsp;bylo vítězstvím, ale ne&nbsp;rozkoší. Kdyby byla paní de&nbsp;Rênal zpozorovala, že&nbsp;se&nbsp;Julián přetvařuje, bylo by&nbsp;ji&nbsp;to&nbsp;smutné poznání připravilo navždy o&nbsp;všechno štěstí. Byla by&nbsp;v&nbsp;tom mohla vidět jen smutný následek nepoměrnosti jejich věku.</span></p>
        <p class="chunk" data-nb-ref-number="24" data-nb-words="28" data-nb-chars="182"><span class="idea" data-nb-ref-number="25" id="idea25" data-nb-words="28" data-nb-chars="182">Ačkoliv paní de&nbsp;Rênal neuvažovala nikdy o&nbsp;teorii lásky, věděla, že&nbsp;na&nbsp;venkově rozdílnost věku vedle rozdílnosti jmění bývají jedním z&nbsp;hlavních témat vtipkování, kdykoliv jde o&nbsp;lásku.</span></p>
        <p class="chunk" data-nb-ref-number="25" data-nb-words="11" data-nb-chars="78"><span class="idea" data-nb-ref-number="26" id="idea26" data-nb-words="11" data-nb-chars="78">Po&nbsp;několika dnech byl Julián, stržen vášnivostí svého mládí, šíleně zamilován.</span></p>
        <p class="chunk" data-nb-ref-number="26" data-nb-words="10" data-nb-chars="65"><span class="idea" data-nb-ref-number="27" id="idea27" data-nb-words="10" data-nb-chars="65">„Je opravdu,“ říkal si, „andělsky dobrá a&nbsp;ze&nbsp;všech nejkrásnější.“</span></p>
        <p class="chunk" data-nb-ref-number="27" data-nb-words="60" data-nb-chars="356"><span class="idea" data-nb-ref-number="28" id="idea28" data-nb-words="60" data-nb-chars="356">Zapomněl skoro úplně hrát svou úlohu. V&nbsp;jedné nestřežené chvíli prozradil jí&nbsp;dokonce vše, co&nbsp;ho&nbsp;tíží. Od&nbsp;chvíle jeho upřímného doznání milovala ho&nbsp;ještě více. „Neměla jsem tedy žádnou šťastnou sokyni!“ říkala si&nbsp;paní de&nbsp;Rênal s&nbsp;potěšením. Odvážila se&nbsp;ho&nbsp;otázat, čí&nbsp;byla ta&nbsp;podobizna, na&nbsp;níž mu&nbsp;tolik záleželo; Julián jí&nbsp;přísahal, že&nbsp;to&nbsp;byla podobizna muže.</span></p>
        <p class="chunk" data-nb-ref-number="28" data-nb-words="24" data-nb-chars="131"><span class="idea" data-nb-ref-number="29" id="idea29" data-nb-words="24" data-nb-chars="131">Když paní de&nbsp;Rênal nabyla dosti klidu, aby mohla uvažovat, divila se, že&nbsp;takové štěstí vůbec existuje a&nbsp;že&nbsp;o&nbsp;něm neměla ani tušení.</span></p>
        <p class="chunk" data-nb-ref-number="29" data-nb-words="15" data-nb-chars="93"><span class="idea" data-nb-ref-number="30" id="idea30" data-nb-words="15" data-nb-chars="93">„Ach!“ říkala si, „kdybych byla Juliána poznala před desíti lety, kdy jsem byla ještě hezká!“</span></p>
        <p class="chunk" data-nb-ref-number="30" data-nb-words="82" data-nb-chars="548"><span class="idea" data-nb-ref-number="31" id="idea31" data-nb-words="82" data-nb-chars="548">Julián měl docela jiné myšlenky. Jeho láska byla vlastně jen ctižádostí, radostným vědomím, že&nbsp;se&nbsp;jemu, chudému, nešťastnému a&nbsp;tak opovrhovanému tvoru, oddala tak vznešená a&nbsp;krásná žena. Projevy jeho zbožňování, jeho milostná zanícení při pohledu na&nbsp;její tělesnou krásu upokojily konečně její obavy z&nbsp;rozdílnosti věku. Kdyby byla měla trochu životní zkušenosti, kterou dávno mívá třicetiletá žena v&nbsp;civilizovanějším prostředí, byla by&nbsp;se&nbsp;chvěla obavou o&nbsp;trvání lásky, která, jak se&nbsp;zdálo, žila pouze z&nbsp;překvapení a&nbsp;ze&nbsp;štěstí uspokojené samolibosti.</span></p>
        <p class="chunk" data-nb-ref-number="31" data-nb-words="66" data-nb-chars="408"><span class="idea" data-nb-ref-number="32" id="idea32" data-nb-words="66" data-nb-chars="408">Ve&nbsp;chvílích, kdy Julián zapomínal na&nbsp;svou ctižádost, obdivoval se&nbsp;nadšeně dokonce i&nbsp;kloboukům a&nbsp;šatům paní de&nbsp;Rênal. Nemohl se&nbsp;nasytit rozkoše, kterou mu&nbsp;působila jejich vůně. Otvíral zrcadlové dveře její skříně a&nbsp;obdivoval se&nbsp;celé hodiny kráse a&nbsp;úpravě všeho, co&nbsp;tam viděl. Jeho přítelkyně, opřena o&nbsp;něho, ho&nbsp;pozorovala. Julián si&nbsp;prohlížel šperky a&nbsp;prádlo, které den před svatbou dostává nevěsta do&nbsp;výbavy.</span></p>
        <p class="chunk" data-nb-ref-number="32" data-nb-words="25" data-nb-chars="139"><span class="idea" data-nb-ref-number="33" id="idea33" data-nb-words="25" data-nb-chars="139">„Za takového muže jsem se&nbsp;měla vdát!“ myslila si&nbsp;někdy paní de&nbsp;Rênal; „jakou má&nbsp;vášnivou duši! Jaký nádherný život bych měla po&nbsp;jeho boku!“</span></p>
        <p class="chunk" data-nb-ref-number="33" data-nb-words="210" data-nb-chars="1330"><span class="idea" data-nb-ref-number="34" id="idea34" data-nb-words="210" data-nb-chars="1330">Julián nikdy předtím neviděl z&nbsp;takové blízkosti arzenál ženského válečného umění. „Není možné,“ říkal si, „aby v&nbsp;Paříži bylo něco krásnějšího!“ V&nbsp;těch chvílích proti svému štěstí nic nenamítal. Často mu&nbsp;upřímný obdiv a&nbsp;smyslové vzněty jeho milenky dovolovaly zapomenout na&nbsp;pošetilou teorii, která ho&nbsp;na&nbsp;počátku jeho milostného poměru činívala odměřeným a&nbsp;skoro směšným. Míval okamžiky, kdy přes sklon k&nbsp;pokrytectví nacházel zvláštní požitek v&nbsp;tom, mohl-li se&nbsp;vznešené dámě, která ho&nbsp;zbožňovala, přiznat, že&nbsp;nezná spoustu běžných maličkostí. Zdálo se&nbsp;mu, že&nbsp;společenské postavení jeho milenky ho&nbsp;povznáší. Pro paní de&nbsp;Rênal bylo zase nejsladší duchovní rozkoší, mohla-li toho geniálního mladého muže, kterému všichni prorokovali skvělou budoucnost, zasvěcovat do&nbsp;spousty drobných tajemství. Dokonce i&nbsp;podprefekt a&nbsp;pan Valenod se&nbsp;mu&nbsp;museli obdivovat; od&nbsp;té&nbsp;doby se&nbsp;jí&nbsp;nezdáli tak hloupí. Jenom paní Dervillové ani nenapadlo vyjadřovat tytéž city. Byla zoufalá nad tím, co, jak se&nbsp;aspoň domnívala, správně uhodla, a&nbsp;když viděla, že&nbsp;její rozumné rady jsou ženě, která v&nbsp;pravém slova smyslu ztratila hlavu, jenom nepříjemné, odjela z&nbsp;Vergy bez udání důvodu a&nbsp;paní de&nbsp;Rênal se&nbsp;jí&nbsp;raději ani neptala. Prolila pro ni&nbsp;několik slz a&nbsp;brzy se&nbsp;jí&nbsp;zdálo, že&nbsp;se&nbsp;její štěstí ještě zvětšilo. Po&nbsp;jejím odjezdu bývala skoro celý den s&nbsp;milencem sama.</span></p>
        <p class="chunk" data-nb-ref-number="34" data-nb-words="94" data-nb-chars="563"><span class="idea" data-nb-ref-number="35" id="idea35" data-nb-words="94" data-nb-chars="563">Julián se&nbsp;oddával tím více sladké společnosti své milenky, že&nbsp;pokaždé, kdykoli byl příliš dlouho ponechán sám sobě, znepokojoval ho&nbsp;ještě osudný návrh Fouquéův. V&nbsp;prvních dnech toho nového života míval okamžiky, kdy on, jenž nikdy nemiloval a&nbsp;nikdy dosud milován nebyl, nacházel takové štěstí v&nbsp;tom, že&nbsp;mohl být upřímný, až&nbsp;by&nbsp;se&nbsp;byl málem paní de&nbsp;Rênal vyznal ze&nbsp;ctižádosti, která až&nbsp;dosud byla přímo podstatou jeho života. Byl by&nbsp;se&nbsp;jí&nbsp;rád zeptal na&nbsp;radu v&nbsp;podivném pokušení, které v&nbsp;něm vzbuzovala Fouquéova nabídka, ale malá příhoda mu&nbsp;zabránila být upřímným.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>