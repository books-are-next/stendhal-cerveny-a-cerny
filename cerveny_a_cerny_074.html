<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="38.
Mocný člověk">
    <meta name="apple-mobile-web-app-capable" content="yes">
    <title>38.
      Mocný člověk • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_073.html">
    <link rel="next" href="./cerveny_a_cerny_075.html">
    <meta name="nb-order" content="70">
    <link rel="self" href="cerveny_a_cerny_074.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="1760" data-nb-chars="10896" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_073.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="12">
          <ol start="38"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="2" data-nb-chars="12"><p>Mocný člověk</p></span>
        </h1>
        <p class="chunk" data-nb-ref-number="2" data-nb-words="16" data-nb-chars="86"><span class="idea" data-nb-ref-number="3" id="idea3" data-nb-words="16" data-nb-chars="86"><em>Ale v&nbsp;jejím chování je&nbsp;tolik tajuplného, její postava je&nbsp;tak elegantní! Kdo to&nbsp;asi je?</em></span></p>
        <p class="chunk" data-nb-ref-number="3" data-nb-words="2" data-nb-chars="10"><span class="idea" data-nb-ref-number="4" id="idea4" data-nb-words="2" data-nb-chars="10">— SCHILLER</span></p>
        <p class="chunk" data-nb-ref-number="4" data-nb-words="14" data-nb-chars="88"><span class="idea" data-nb-ref-number="5" id="idea5" data-nb-words="14" data-nb-chars="88">Druhého dne se&nbsp;brzy zrána otevřely dveře věžního pokojíku. Juliána to&nbsp;vytrhlo ze&nbsp;spánku.</span></p>
        <p class="chunk" data-nb-ref-number="5" data-nb-words="11" data-nb-chars="75"><span class="idea" data-nb-ref-number="6" id="idea6" data-nb-words="11" data-nb-chars="75">„Ach proboha,“ pomyslil si, „teď přichází otec. To&nbsp;bude nepříjemný výstup!“</span></p>
        <p class="chunk" data-nb-ref-number="6" data-nb-words="20" data-nb-chars="104"><span class="idea" data-nb-ref-number="7" id="idea7" data-nb-words="20" data-nb-chars="104">V&nbsp;téže chvíli se&nbsp;mu&nbsp;vrhla do&nbsp;náručí venkovsky oblečená žena. Stěží ji&nbsp;poznal. Byla to&nbsp;slečna de&nbsp;la&nbsp;Mole.</span></p>
        <p class="chunk" data-nb-ref-number="7" data-nb-words="38" data-nb-chars="206"><span class="idea" data-nb-ref-number="8" id="idea8" data-nb-words="38" data-nb-chars="206">„Ty zlý, dověděla jsem se&nbsp;teprve z&nbsp;tvého dopisu, kde jsi. To, co&nbsp;nazýváš zločinem, je&nbsp;důstojnou pomstou, která je&nbsp;mi&nbsp;důkazem toho, jak hrdé srdce bije v&nbsp;tvých prsou. Dověděla jsem se&nbsp;o&nbsp;tom až&nbsp;ve&nbsp;Verrières.“</span></p>
        <p class="chunk" data-nb-ref-number="8" data-nb-words="63" data-nb-chars="361"><span class="idea" data-nb-ref-number="9" id="idea9" data-nb-words="63" data-nb-chars="361">Přes jeho zaujatost proti ní, jíž si&nbsp;ostatně nebyl ani docela vědom, se&nbsp;slečna de&nbsp;la&nbsp;Mole Juliánovi velmi líbila. Jak neměl vidět v&nbsp;jejím jednání a&nbsp;v&nbsp;jejích slovech šlechetný, nezištný cit, povznesený nad všechno, co&nbsp;by&nbsp;byla učinila malá a&nbsp;všední duše! Domníval se&nbsp;opět, že&nbsp;miluje královnu, a&nbsp;se&nbsp;vzácnou ušlechtilostí ve&nbsp;výrazu a&nbsp;v&nbsp;myšlenkách jí&nbsp;po&nbsp;chvíli řekl:</span></p>
        <p class="chunk" data-nb-ref-number="9" data-nb-words="102" data-nb-chars="651"><span class="idea" data-nb-ref-number="10" id="idea10" data-nb-words="102" data-nb-chars="651">„Vidím jasně budoucnost. Po&nbsp;mé&nbsp;smrti se&nbsp;vdáte za&nbsp;pana de&nbsp;Croisenois, který si&nbsp;vás vezme jako vdovu. Šlechetná, ale poněkud romantická duše té&nbsp;půvabné vdovy, zklamané a&nbsp;obrácené ke&nbsp;kultu všední rozvahy neobyčejnou a&nbsp;pro ni&nbsp;velkou a&nbsp;tragickou událostí, uzná za&nbsp;vhodné pochopit skutečné přednosti mladého markýze. Spokojíte se&nbsp;tím, co&nbsp;všichni pokládají za&nbsp;štěstí: vážností, bohatstvím, vysokým společenským postavením… Ale roznese-li se&nbsp;zpráva o&nbsp;vašem příchodu do&nbsp;Besançonu, bude to, drahá Matyldo, pro pana de&nbsp;la&nbsp;Mole nesmírná rána. To&nbsp;bych si&nbsp;nikdy neodpustil. Způsobil jsem mu&nbsp;už&nbsp;tolik zármutku! Váš přítel, akademik, řekne, že&nbsp;ohříval hada na&nbsp;prsou.“</span></p>
        <p class="chunk" data-nb-ref-number="10" data-nb-words="46" data-nb-chars="277"><span class="idea" data-nb-ref-number="11" id="idea11" data-nb-words="46" data-nb-chars="277">„Přiznávám se, že&nbsp;jsem se&nbsp;nenadála, že&nbsp;budete tak chladně uvažovat a&nbsp;mít tolik starostí o&nbsp;budoucnost,“ pravila slečna de&nbsp;la&nbsp;Mole napolo rozhněvaná. „Má komorná byla skoro tak opatrná jako vy&nbsp;a&nbsp;dala si&nbsp;vystavit falešný pas; přijela jsem tedy poštou pod jménem paní Micheletové.“</span></p>
        <p class="chunk" data-nb-ref-number="11" data-nb-words="12" data-nb-chars="64"><span class="idea" data-nb-ref-number="12" id="idea12" data-nb-words="12" data-nb-chars="64">„A paní Micheletové se&nbsp;podařilo tak snadno dostat se&nbsp;až&nbsp;ke&nbsp;mně?“</span></p>
        <p class="chunk" data-nb-ref-number="12" data-nb-words="53" data-nb-chars="313"><span class="idea" data-nb-ref-number="13" id="idea13" data-nb-words="53" data-nb-chars="313">„Ach! Ty&nbsp;jsi stále ten nad všední věci povznesený člověk, kterého jsem uznala za&nbsp;hodna své lásky. Nejprve jsem nabídla sto franků soudcovu tajemníkovi, který tvrdil, že&nbsp;mě&nbsp;nemůže pustit do&nbsp;věže. Ale ten počestný člověk peníze vzal a&nbsp;pak mě&nbsp;nechal čekat, měl námitky, myslila jsem, že&nbsp;mě&nbsp;chce okrást…“ Odmlčela se.</span></p>
        <p class="chunk" data-nb-ref-number="13" data-nb-words="5" data-nb-chars="25"><span class="idea" data-nb-ref-number="14" id="idea14" data-nb-words="5" data-nb-chars="25">„A pak?“ tázal se&nbsp;Julián.</span></p>
        <p class="chunk" data-nb-ref-number="14" data-nb-words="42" data-nb-chars="282"><span class="idea" data-nb-ref-number="15" id="idea15" data-nb-words="42" data-nb-chars="282">„Nehněvej se, miláčku,“ řekla mu&nbsp;líbajíc ho, „musela jsem tomu tajemníkovi říci své pravé jméno. Pokládal mě&nbsp;za&nbsp;pařížskou švadlenku, zamilovanou do&nbsp;krásného Juliána. Skutečně, to&nbsp;jsou jeho vlastní slova. Přísahala jsem mu, že&nbsp;jsem tvou ženou. Dostanu povolení navštěvovat tě&nbsp;denně.“</span></p>
        <p class="chunk" data-nb-ref-number="15" data-nb-words="62" data-nb-chars="386"><span class="idea" data-nb-ref-number="16" id="idea16" data-nb-words="62" data-nb-chars="386">„Tím je&nbsp;pošetilost dovršena,“ pomyslil si&nbsp;Julián. „Nemohl jsem tomu zabránit. Koneckonců pan de&nbsp;la&nbsp;Mole je&nbsp;tak velká osobnost, že&nbsp;veřejné mínění najde omluvu, vezme-li si&nbsp;tuto půvabnou vdovu mladý plukovník. Má&nbsp;smrt vše smaže;“ a&nbsp;oddal se&nbsp;s&nbsp;rozkoší Matyldině lásce. Bylo v&nbsp;ní&nbsp;blouznění, duševní velikost, vše, co&nbsp;je&nbsp;v&nbsp;lásce nejkrásnějšího. Navrhla mu&nbsp;docela vážně, aby zemřeli společně.</span></p>
        <p class="chunk" data-nb-ref-number="16" data-nb-words="45" data-nb-chars="267"><span class="idea" data-nb-ref-number="17" id="idea17" data-nb-words="45" data-nb-chars="267">Po&nbsp;prvních výbuších, když se&nbsp;nasytila štěstí, že&nbsp;Juliána opět vidí, probudila se&nbsp;v&nbsp;ní&nbsp;náhle živá zvědavost. Zkoumala svého milence a&nbsp;shledala, že&nbsp;jeho duševní hodnoty jsou mnohem vyšší, než myslila. Zdálo se&nbsp;jí, že&nbsp;vstal z&nbsp;mrtvých Bonifác de&nbsp;la&nbsp;Mole, ale hrdinštější.</span></p>
        <p class="chunk" data-nb-ref-number="17" data-nb-words="17" data-nb-chars="122"><span class="idea" data-nb-ref-number="18" id="idea18" data-nb-words="17" data-nb-chars="122">Matylda vyhledala nejlepší místní advokáty. Protože jim nabízela peníze příliš bez obalu, urazili se; ale nakonec přijali.</span></p>
        <p class="chunk" data-nb-ref-number="18" data-nb-words="20" data-nb-chars="131"><span class="idea" data-nb-ref-number="19" id="idea19" data-nb-words="20" data-nb-chars="131">Brzy dospěla k&nbsp;přesvědčení, že&nbsp;v&nbsp;Besançonu v&nbsp;důležitých případech, jejichž výsledek je&nbsp;pochybný, závisí všechno na&nbsp;panu de&nbsp;Frilair.</span></p>
        <p class="chunk" data-nb-ref-number="19" data-nb-words="43" data-nb-chars="294"><span class="idea" data-nb-ref-number="20" id="idea20" data-nb-words="43" data-nb-chars="294">Pod neznámým jménem paní Micheletové setkala se&nbsp;zprvu s&nbsp;nepřekonatelnými obtížemi, než si&nbsp;zjednala přístup k&nbsp;všemocnému předsedovi kongregace. Ale zpráva o&nbsp;krásné švadlence, která ve&nbsp;své bláznivé lásce přijela z&nbsp;Paříže do&nbsp;Besançonu, aby potěšila mladého abbé Juliána Sorela, se&nbsp;roznesla městem.</span></p>
        <p class="chunk" data-nb-ref-number="20" data-nb-words="65" data-nb-chars="388"><span class="idea" data-nb-ref-number="21" id="idea21" data-nb-words="65" data-nb-chars="388">Matylda běhala po&nbsp;besançonských ulicích sama a&nbsp;pěšky; doufala, že&nbsp;ji&nbsp;nikdo nepozná. Ostatně soudila, že&nbsp;její věci může být na&nbsp;prospěch, udělá-li na&nbsp;lid silný dojem. Byla tak nerozumná, že&nbsp;pomýšlela na&nbsp;to, že&nbsp;vzbouří lid, aby zachránila Juliána, až&nbsp;půjde na&nbsp;popraviště. Domnívala se, že&nbsp;je&nbsp;oblečena prostě, jak se&nbsp;sluší na&nbsp;ženu sklíčenou žalem, ale přesto k&nbsp;sobě obracela zraky všech lidí.</span></p>
        <p class="chunk" data-nb-ref-number="21" data-nb-words="21" data-nb-chars="134"><span class="idea" data-nb-ref-number="22" id="idea22" data-nb-words="21" data-nb-chars="134">Byla v&nbsp;Besançonu již předmětem všeobecné pozornosti, když se&nbsp;jí&nbsp;konečně po&nbsp;osmidenním úsilí podařilo dosíci slyšení u&nbsp;pana de&nbsp;Frilair.</span></p>
        <p class="chunk" data-nb-ref-number="22" data-nb-words="83" data-nb-chars="534"><span class="idea" data-nb-ref-number="23" id="idea23" data-nb-words="83" data-nb-chars="534">Matylda byla statečná, ale představa vlivného předsedy kongregace a&nbsp;zločinné zchytralosti byly v&nbsp;její mysli tak těsně sdruženy, že&nbsp;se&nbsp;chvěla, když zvonila u&nbsp;vrat biskupského paláce. Úzkostí stěží šla, když vystupovala po&nbsp;schodech vedoucích k&nbsp;přijímacímu pokoji generálního vikáře. Hluboké ticho biskupského paláce ji&nbsp;mrazilo. „Mohu se&nbsp;posadit do&nbsp;křesla, křeslo mě&nbsp;může chytit za&nbsp;ruce a&nbsp;mohu zmizet. Na&nbsp;koho se&nbsp;bude moci komorná obrátit, až&nbsp;mě&nbsp;bude hledat? Četnický kapitán se&nbsp;neodváží něco podniknout… Jsem v&nbsp;tomto velkém městě sama!“</span></p>
        <p class="chunk" data-nb-ref-number="23" data-nb-words="114" data-nb-chars="733"><span class="idea" data-nb-ref-number="24" id="idea24" data-nb-words="114" data-nb-chars="733">První pohled do&nbsp;pokojů ji&nbsp;uklidnil. Především jí&nbsp;otevřel lokaj ve&nbsp;velmi elegantní livreji. Salón, v&nbsp;němž musela čekat, byl zařízen s&nbsp;jemným a&nbsp;vybraným přepychem, s&nbsp;nímž se&nbsp;setkáváme v&nbsp;Paříži jen v&nbsp;nejlepších domech a&nbsp;který se&nbsp;tolik liší od&nbsp;hrubé nádhery. Jakmile spatřila pana de&nbsp;Frilair, který k&nbsp;ní&nbsp;přicházel s&nbsp;otcovským výrazem ve&nbsp;tváři, zmizely všechny její představy hrozného zločinu. Nenacházela v&nbsp;jeho krásné tváři dokonce ani stopy po&nbsp;výbojné a&nbsp;trochu fanatické ctnosti, která byla pařížské společnosti tak nesympatická. Lehký úsměv oživoval tvář kněze, jenž byl v&nbsp;Besançonu všemocným pánem, a&nbsp;prozrazoval, že&nbsp;má&nbsp;před sebou společenského člověka, vzdělaného preláta, obratného organizátora. Matylda měla pocit, že&nbsp;je&nbsp;v&nbsp;Paříži.</span></p>
        <p class="chunk" data-nb-ref-number="24" data-nb-words="23" data-nb-chars="137"><span class="idea" data-nb-ref-number="25" id="idea25" data-nb-words="23" data-nb-chars="137">Panu de&nbsp;Frilair stačilo několik okamžiků k&nbsp;tomu, aby Matyldu přiměl k&nbsp;přiznání, že&nbsp;je&nbsp;dcerou jeho mocného protivníka, markýze de&nbsp;la&nbsp;Mole.</span></p>
        <p class="chunk" data-nb-ref-number="25" data-nb-words="105" data-nb-chars="625"><span class="idea" data-nb-ref-number="26" id="idea26" data-nb-words="105" data-nb-chars="625">„Nejsem opravdu paní Micheletová,“ řekla vracejíc se&nbsp;opět ke&nbsp;svému pyšnému chování. „Přiznávám se&nbsp;k&nbsp;tomu ráda, neboť přicházím k&nbsp;vám, abych se&nbsp;s&nbsp;vámi poradila, zda by&nbsp;bylo možno zařídit, aby se&nbsp;pan de&nbsp;la&nbsp;Vernaye dostal z&nbsp;vězení. Předně, provinil se&nbsp;jen nerozvážností; ženě, po&nbsp;níž střelil, se&nbsp;daří dobře. Za&nbsp;druhé, mohu ihned sehnat padesát tisíc franků. Konečně, pro mne a&nbsp;mou rodinu by&nbsp;z&nbsp;vděčnosti nebylo nic obtížné pro toho, kdo by&nbsp;pana de&nbsp;la&nbsp;Vernaye zachránil.“ Pan de&nbsp;Frilair byl zřejmě překvapen, když uslyšel to&nbsp;jméno. Matylda mu&nbsp;ukázala několik dopisů ministra války adresovaných panu Juliánu Sorelovi de&nbsp;la&nbsp;Vernaye.</span></p>
        <p class="chunk" data-nb-ref-number="26" data-nb-words="40" data-nb-chars="242"><span class="idea" data-nb-ref-number="27" id="idea27" data-nb-words="40" data-nb-chars="242">„Vidíte, pane generální vikáři, že&nbsp;se&nbsp;můj otec postaral o&nbsp;jeho kariéru. Uzavřeli jsme tajný sňatek, ale otec si&nbsp;přeje, aby sňatek poněkud neobvyklý pro dceru z&nbsp;rodiny de&nbsp;la&nbsp;Mole nebyl prohlášen dříve, pokud můj muž nebude vyšším důstojníkem.“</span></p>
        <p class="chunk" data-nb-ref-number="27" data-nb-words="35" data-nb-chars="221"><span class="idea" data-nb-ref-number="28" id="idea28" data-nb-words="35" data-nb-chars="221">Matylda zpozorovala, že&nbsp;z&nbsp;vikářovy tváře rychle mizí výraz dobroty a&nbsp;přívětivé veselosti, a&nbsp;to&nbsp;tou měrou, jak pan de&nbsp;Frilair přicházel na&nbsp;důležité objevy. V&nbsp;jeho obličeji se&nbsp;zračila zchytralost smíšená s&nbsp;velkou lstivostí.</span></p>
        <p class="chunk" data-nb-ref-number="28" data-nb-words="10" data-nb-chars="77"><span class="idea" data-nb-ref-number="29" id="idea29" data-nb-words="10" data-nb-chars="77">Generální vikář měl nějaké pochybnosti; pročítal znovu pomalu úřední doklady.</span></p>
        <p class="chunk" data-nb-ref-number="29" data-nb-words="32" data-nb-chars="225"><span class="idea" data-nb-ref-number="30" id="idea30" data-nb-words="32" data-nb-chars="225">„Jak bych mohl využít těch podivných důvěrných sdělení?“ pomyslil si. „Dostal jsem se&nbsp;najednou do&nbsp;důvěrného styku s&nbsp;přítelkyní slavné maršálové de&nbsp;Fervaquel všemocné neteře biskupa …ského, který ustanovuje biskupy ve&nbsp;Francii.</span></p>
        <p class="chunk" data-nb-ref-number="30" data-nb-words="20" data-nb-chars="114"><span class="idea" data-nb-ref-number="31" id="idea31" data-nb-words="20" data-nb-chars="114">Co&nbsp;jsem viděl daleko v&nbsp;nejisté budoucnosti, neočekávaně se&nbsp;mi&nbsp;nabízí. To&nbsp;mě&nbsp;může přivést k&nbsp;cíli všech mých tužeb.“</span></p>
        <p class="chunk" data-nb-ref-number="31" data-nb-words="40" data-nb-chars="255"><span class="idea" data-nb-ref-number="32" id="idea32" data-nb-words="40" data-nb-chars="255">Zprvu byla Matylda poděšena náhlou změnou ve&nbsp;tváři toho mocného člověka, s&nbsp;nímž byla samotná v&nbsp;odlehlém pokoji. „Hloupost,“ řekla si&nbsp;brzy. „Bylo by&nbsp;horší, kdybych nebyla udělala vůbec žádný dojem na&nbsp;chladné sobectví toho kněze, nabaženého moci a&nbsp;požitků.“</span></p>
        <p class="chunk" data-nb-ref-number="32" data-nb-words="52" data-nb-chars="319"><span class="idea" data-nb-ref-number="33" id="idea33" data-nb-words="52" data-nb-chars="319">Pan de&nbsp;Frilair byl oslněn nenadálou vyhlídkou, která se&nbsp;náhle otevřela před jeho očima a&nbsp;mohla vést k&nbsp;hodnosti biskupské, a&nbsp;žasl nad Matyldiným diplomatickým důmyslem a&nbsp;inteligencí. Zapomněl na&nbsp;okamžik na&nbsp;svou obvyklou opatrnost. Slečna de&nbsp;la&nbsp;Mole by&nbsp;ho&nbsp;byla málem viděla u&nbsp;svých nohou. Vikář se&nbsp;přímo chvěl ctižádostí.</span></p>
        <p class="chunk" data-nb-ref-number="33" data-nb-words="41" data-nb-chars="257"><span class="idea" data-nb-ref-number="34" id="idea34" data-nb-words="41" data-nb-chars="257">„Vše se&nbsp;vyjasňuje,“ pomyslila si, „zde nebude nic nemožné přítelkyni paní de&nbsp;Fervaques.“ Překonala ještě velmi bolestnou žárlivost a&nbsp;měla odvahu vysvětlit vikáři, že&nbsp;Julián je&nbsp;důvěrným přítelem paní maršálové a&nbsp;že&nbsp;se&nbsp;skoro denně u&nbsp;ní&nbsp;vídal s&nbsp;biskupem …ským.</span></p>
        <p class="chunk" data-nb-ref-number="34" data-nb-words="64" data-nb-chars="441"><span class="idea" data-nb-ref-number="35" id="idea35" data-nb-words="64" data-nb-chars="441">„Kdyby byl čtyřikrát nebo pětkrát po&nbsp;sobě vylosován seznam šestatřiceti porotců z&nbsp;nejváženějších obyvatelů departementu,“ řekl důrazně generální vikář s&nbsp;chtivým, ctižádostivým pohledem, „musel bych mít velmi malé štěstí, kdyby osm nebo deset těch nejinteligentnějších z&nbsp;celé skupiny nebyli moji přátelé. Skoro vždy budu mít většinu, silnější než ti, kdo by&nbsp;ho&nbsp;chtěli odsoudit; mohu tedy, slečno, velmi snadno dosíci toho, aby byl osvobozen.“</span></p>
        <p class="chunk" data-nb-ref-number="35" data-nb-words="23" data-nb-chars="128"><span class="idea" data-nb-ref-number="36" id="idea36" data-nb-words="23" data-nb-chars="128">Kněz se&nbsp;náhle zarazil, jako by&nbsp;byl překvapen zvukem svých slov; přiznal se&nbsp;zde k&nbsp;věcem, s&nbsp;nimiž se&nbsp;kněz nikdy nesvěřuje laikovi.</span></p>
        <p class="chunk" data-nb-ref-number="36" data-nb-words="45" data-nb-chars="288"><span class="idea" data-nb-ref-number="37" id="idea37" data-nb-words="45" data-nb-chars="288">Neméně byla překvapena Matylda, když jí&nbsp;vyprávěl, že&nbsp;v&nbsp;besançonské společnosti největší podiv a&nbsp;zájem na&nbsp;podivném případu Juliánově vyvolalo to, že&nbsp;Julián vzbudil kdysi velkou lásku v&nbsp;paní de&nbsp;Rênal a&nbsp;dlouho ji&nbsp;opětoval. Panu de&nbsp;Frilair neušlo, jak velký zmatek způsobilo jeho vypravování.</span></p>
        <p class="chunk" data-nb-ref-number="37" data-nb-words="49" data-nb-chars="301"><span class="idea" data-nb-ref-number="38" id="idea38" data-nb-words="49" data-nb-chars="301">„Jsme vyrovnáni!“ pomyslil si. „Konečně mám prostředek, jak ovládat tu&nbsp;odhodlanou osůbku; už&nbsp;jsem se&nbsp;bál, že&nbsp;se&nbsp;mi&nbsp;to&nbsp;nepodaří.“ Vznešený vzhled a&nbsp;umíněnost zvyšovaly v&nbsp;jeho očích vzácný půvab krásné dívky, která stála před ním skoro jako prosebnice. Ovládl se&nbsp;zase úplně a&nbsp;neváhal jitřit její bolest.</span></p>
        <p class="chunk" data-nb-ref-number="38" data-nb-words="51" data-nb-chars="335"><span class="idea" data-nb-ref-number="39" id="idea39" data-nb-words="51" data-nb-chars="335">„Nebyl bych nijak překvapen,“ řekl jí&nbsp;bezstarostně, „kdybychom se&nbsp;dověděli, že&nbsp;pan Sorel střelil po&nbsp;té&nbsp;ženě, kterou kdysi tak miloval, z&nbsp;pouhé žárlivosti. Nelze upřít, že&nbsp;je&nbsp;půvabná, a&nbsp;do&nbsp;nedávné doby se&nbsp;stýkala velmi často s&nbsp;nějakým abbé Marquinotem z&nbsp;Dijonu, jakýmsi jansenistou, nevychovaným člověkem, jako jsou všichni jansenisté.“</span></p>
        <p class="chunk" data-nb-ref-number="39" data-nb-words="18" data-nb-chars="104"><span class="idea" data-nb-ref-number="40" id="idea40" data-nb-words="18" data-nb-chars="104">Pan de&nbsp;Frilair trýznil s&nbsp;rozkoší a&nbsp;podle své libovůle srdce té&nbsp;hezké dívky, jejíž slabou stránku odkryl.</span></p>
        <p class="chunk" data-nb-ref-number="40" data-nb-words="81" data-nb-chars="447"><span class="idea" data-nb-ref-number="41" id="idea41" data-nb-words="81" data-nb-chars="447">„Proč by&nbsp;byl pan Sorel zvolil kostel,“ řekl a&nbsp;pohlédl planoucíma očima na&nbsp;Matyldu, „ne-li proto, že&nbsp;tam jeho sok právě sloužil mši? Všichni tvrdí, že&nbsp;ten člověk, který je&nbsp;tak šťasten, že&nbsp;se&nbsp;ho&nbsp;ujímáte, je&nbsp;neobyčejně nadaný a&nbsp;ještě více rozvážný. Nebylo by&nbsp;bývalo prostší ukrýt se&nbsp;v&nbsp;zahradě pana de&nbsp;Rênal, když ji&nbsp;přece tak dobře zná? Tam mohl být skoro jistý, že&nbsp;nebude spatřen ani chycen, ba&nbsp;ani podezříván, a&nbsp;tam mohl zabít ženu, na&nbsp;niž žárlil.“</span></p>
        <p class="chunk" data-nb-ref-number="41" data-nb-words="69" data-nb-chars="458"><span class="idea" data-nb-ref-number="42" id="idea42" data-nb-words="69" data-nb-chars="458">Zdánlivě správné úvahy pana de&nbsp;Frilair připravily Matyldu o&nbsp;zbytek zdravého rozumu. Ta&nbsp;hrdá dívka byla již syta toho chladného uvažování, kterým lze podle mínění lidí vyšší společnosti věrně vystihnout celou lidskou povahu, a&nbsp;nemohla hned pochopit, že&nbsp;vášnivé povaze působí potěšení, může-li se&nbsp;vysmát jakékoliv opatrnosti. Ve&nbsp;vznešené pařížské společnosti, v&nbsp;níž Matylda žila, bývá zpravidla i&nbsp;vášeň rozvážná. Z&nbsp;okna se&nbsp;vrhají pouze lidé bydlící v&nbsp;podkroví.</span></p>
        <p class="chunk" data-nb-ref-number="42" data-nb-words="28" data-nb-chars="170"><span class="idea" data-nb-ref-number="43" id="idea43" data-nb-words="28" data-nb-chars="170">Abbé de&nbsp;Frilair si&nbsp;byl nyní jist svou mocí. Dal Matyldě na&nbsp;srozuměnou (bezpochyby lhal), že&nbsp;má&nbsp;v&nbsp;rukou státního návladního, jehož úkolem bylo vést žalobu proti Juliánovi.</span></p>
        <p class="chunk" data-nb-ref-number="43" data-nb-words="15" data-nb-chars="92"><span class="idea" data-nb-ref-number="44" id="idea44" data-nb-words="15" data-nb-chars="92">Až&nbsp;bude vylosováno šestatřicet porotců, zakročí prý přímo a&nbsp;osobně alespoň u&nbsp;třiceti z&nbsp;nich.</span></p>
        <p class="chunk" data-nb-ref-number="44" data-nb-words="22" data-nb-chars="117"><span class="idea" data-nb-ref-number="45" id="idea45" data-nb-words="22" data-nb-chars="117">Kdyby se&nbsp;Matylda nebyla panu de&nbsp;Frilair tak líbila, byl by&nbsp;s&nbsp;ní&nbsp;mluvil tak otevřeně až&nbsp;při pátém nebo šestém setkání.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_075.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>