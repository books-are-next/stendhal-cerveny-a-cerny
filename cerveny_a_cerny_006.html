<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1.
Městečko">
    <meta name="apple-mobile-web-app-capable" content="yes">
    <title>1.
      Městečko • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_005.html">
    <link rel="next" href="./cerveny_a_cerny_007.html">
    <meta name="nb-order" content="2">
    <link rel="self" href="cerveny_a_cerny_006.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="921" data-nb-chars="5843" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="8">
          <ol><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="1" data-nb-chars="8"><p>Městečko</p></span>
        </h1>
        <p class="chunk" data-nb-ref-number="2" data-nb-words="7" data-nb-chars="45"><span class="idea" data-nb-ref-number="3" id="idea3" data-nb-words="7" data-nb-chars="45"><em>Shromáždi tisíce lepších v&nbsp;méně pestré kleci.</em></span></p>
        <p class="chunk" data-nb-ref-number="3" data-nb-words="2" data-nb-chars="8"><span class="idea" data-nb-ref-number="4" id="idea4" data-nb-words="2" data-nb-chars="8">— HOBBES</span></p>
        <p class="chunk" data-nb-ref-number="4" data-nb-words="45" data-nb-chars="307"><span class="idea" data-nb-ref-number="5" id="idea5" data-nb-words="45" data-nb-chars="307">Městečko Verrières možno pokládat za&nbsp;jedno z&nbsp;nejhezčích míst ve&nbsp;Franche-Comté. Jeho bílé domy se&nbsp;špičatými střechami z&nbsp;červených tašek se&nbsp;rozkládají po&nbsp;svahu pahorku, jejž jemně zvlňují skupiny mohutných kaštanů. Několik set kroků pod hradbami, dnes již zřícenými, které kdysi vystavěli Španělé, teče Doubs.</span></p>
        <p class="chunk" data-nb-ref-number="5" data-nb-words="83" data-nb-chars="575"><span class="idea" data-nb-ref-number="6" id="idea6" data-nb-words="83" data-nb-chars="575">Od&nbsp;severu je&nbsp;Verrières chráněno vysokou horou, výběžkem jurského pohoří. Rozeklané vrcholky Verry bývají již od&nbsp;prvních mrazů pokryty sněhem. Bystřina, která se&nbsp;řítí z&nbsp;hory, než vyústí do&nbsp;Doubsu, protéká městečkem Verrières a&nbsp;pohání mnoho pil; je&nbsp;to&nbsp;velice prostý průmysl, jenž většině obyvatelstva, více venkovského než městského, poskytuje jakýsi blahobyt. Ale městečko nezbohatlo z&nbsp;pil. Pramenem obecné zámožnosti je&nbsp;továrna na&nbsp;pestré, takzvané mylhúzské plátno; a&nbsp;tento blahobyt umožnil, že&nbsp;průčelí skoro všech verrièreských domů mohla být od&nbsp;Napoleonova pádu přestavěna.</span></p>
        <p class="chunk" data-nb-ref-number="6" data-nb-words="100" data-nb-chars="658"><span class="idea" data-nb-ref-number="7" id="idea7" data-nb-words="100" data-nb-chars="658">Sotva vejdete do&nbsp;města, ohluší vás hlomoz rachotícího a&nbsp;na&nbsp;pohled strašného stroje. Dvacet těžkých kladiv dopadajících s&nbsp;rachotem, který otřásá dlážděním, je&nbsp;zdvíháno kolem poháněným vodou bystřiny. Každé kladivo vyrobí denně spousty hřebíků. Mladá, svěží a&nbsp;hezká děvčata nastavují úderům těchto ohromných kladiv kousky železa, které se&nbsp;rychle mění v&nbsp;hřebíky. A&nbsp;tato práce, vypadající tak hrubě, patří mezi ty, které nejvíce udivují cizince, když poprvé přijde do&nbsp;hor, jež oddělují Francii od&nbsp;Švýcar. Otáže-li se&nbsp;při příchodu do&nbsp;města, komu patří ta&nbsp;pěkná továrna na&nbsp;hřebíky, která ohlušuje lidi na&nbsp;hlavní ulici, řeknou rozvážně: „No, přece panu starostovi.“</span></p>
        <p class="chunk" data-nb-ref-number="7" data-nb-words="35" data-nb-chars="215"><span class="idea" data-nb-ref-number="8" id="idea8" data-nb-words="35" data-nb-chars="215">Když se&nbsp;cizinec zastaví třeba jen na&nbsp;několik okamžiků na&nbsp;hlavní verrièreské ulici, která stoupá od&nbsp;Doubsu až&nbsp;k&nbsp;vrcholu pahorku, může vsadit sto proti jedné, že&nbsp;zahlédne vysokého, důležitě a&nbsp;úředně se&nbsp;tvářícího muže.</span></p>
        <p class="chunk" data-nb-ref-number="8" data-nb-words="109" data-nb-chars="662"><span class="idea" data-nb-ref-number="9" id="idea9" data-nb-words="109" data-nb-chars="662">Jak se&nbsp;někde objeví, všichni rychle smekají. Má&nbsp;šedivé vlasy a&nbsp;šedé šaty. Je&nbsp;rytířem několika řádů, má&nbsp;vysoké čelo, orlí nos a&nbsp;vcelku dosti pravidelnou tvář: na&nbsp;první pohled dokonce shledáte, že&nbsp;k&nbsp;důstojnosti vesnického starosty se&nbsp;druží i&nbsp;jistý půvab, pokud se&nbsp;s&nbsp;ním ještě u&nbsp;mužů mezi osmačtyřiceti a&nbsp;padesáti lety můžeme setkat. Ale toho, kdo přichází z&nbsp;Paříže, brzy nepříjemně překvapí jeho sebevědomí a&nbsp;domýšlivost, spojené s&nbsp;poměrnou omezeností a&nbsp;nedostatkem obraznosti. Člověk nakonec vycítí, že&nbsp;veškeré nadání toho muže záleží v&nbsp;tom, že&nbsp;dokáže, aby mu&nbsp;každý zaplatil přesně, co&nbsp;je&nbsp;mu&nbsp;dlužen, a&nbsp;aby sám, je-li někomu něco dlužen, mohl platit co&nbsp;nejpozději.</span></p>
        <p class="chunk" data-nb-ref-number="9" data-nb-words="64" data-nb-chars="417"><span class="idea" data-nb-ref-number="10" id="idea10" data-nb-words="64" data-nb-chars="417">Tak tedy vypadá verrièreský starosta, pan de&nbsp;Rênal. Když projde rozvážným krokem ulicí, vejde do&nbsp;radnice a&nbsp;zmizí návštěvníkovi z&nbsp;očí. Ale pokračujeme-li v&nbsp;procházce, spatříme o&nbsp;sto kroků výše pěkný dům a&nbsp;mřížovím u&nbsp;domu uvidíme nádhernou zahradu. Za&nbsp;ní&nbsp;se&nbsp;táhne hřeben burgundských pahorků, který je&nbsp;přímo stvořen pro potěšení očím. Při tomto pohledu zapomeneme na&nbsp;dusné ovzduší, otrávené malichernými hmotnými zájmy.</span></p>
        <p class="chunk" data-nb-ref-number="10" data-nb-words="48" data-nb-chars="281"><span class="idea" data-nb-ref-number="11" id="idea11" data-nb-words="48" data-nb-chars="281">Dovíme se, že&nbsp;dům patří panu de&nbsp;Rênal. Právě výnos velké továrny na&nbsp;hřebíky mu&nbsp;umožňuje budovat krásné sídlo z&nbsp;kamenných kvádrů, které právě dostavuje. Jeho rodina je&nbsp;prý starobylého španělského původu a&nbsp;usadila se&nbsp;prý v&nbsp;okolí už&nbsp;dávno před tím, než Ludvík XIV. dobyl tohoto kraje.</span></p>
        <p class="chunk" data-nb-ref-number="11" data-nb-words="48" data-nb-chars="290"><span class="idea" data-nb-ref-number="12" id="idea12" data-nb-words="48" data-nb-chars="290">Od&nbsp;roku 1815 se&nbsp;stydí za&nbsp;to, že&nbsp;je&nbsp;továrníkem: roku 1815 se&nbsp;stal verrièreským starostou. Zdi podpírající různé části nádherné zahrady, jež se&nbsp;terasovitě svažuje až&nbsp;k&nbsp;Doubsu, byly také vystavěny z&nbsp;výtěžku, jenž byl odměnou za&nbsp;obratnost, kterou pan de&nbsp;Rênal projevil v&nbsp;obchodování se&nbsp;železem.</span></p>
        <p class="chunk" data-nb-ref-number="12" data-nb-words="102" data-nb-chars="652"><span class="idea" data-nb-ref-number="13" id="idea13" data-nb-words="102" data-nb-chars="652">Nečekejte, že&nbsp;ve&nbsp;Francii najdete malebné zahrady, jaké obklopují německá tovární města, Lipsko, Frankfurt, Norimberk atd. Ve&nbsp;Franche-Comté čím více kdo vystaví zdí, čím více ohradí své pozemky kameny naskládanými na&nbsp;sebe, tím více nabývá práv na&nbsp;úctu sousedů. Zahrady pana de&nbsp;Rênal, plné zídek, jsou předmětem obdivu také proto, že&nbsp;některé části pozemku, jejž zabírají, vyvážil zlatem. Například pila, jejíž zvláštní poloha na&nbsp;břehu Doubsu nás překvapila při vstupu do&nbsp;Verrières a&nbsp;nad jejíž střechou je&nbsp;ohromnými písmeny na&nbsp;prkně napsáno jméno Sorel, byla před šesti lety na&nbsp;prostranství, na&nbsp;němž se&nbsp;nyní staví zeď čtvrté zahradní terasy pana de&nbsp;Rênal.</span></p>
        <p class="chunk" data-nb-ref-number="13" data-nb-words="59" data-nb-chars="363"><span class="idea" data-nb-ref-number="14" id="idea14" data-nb-words="59" data-nb-chars="363">Ačkoliv je&nbsp;pan starosta pyšný, musel se&nbsp;mnohokrát obtěžovat ke&nbsp;starému Sorelovi, hrubému a&nbsp;tvrdému sedlákovi; musel mu&nbsp;vyplatit hodně dukátů, než dosáhl toho, aby přeložil svou pilu jinam. Pan de&nbsp;Rênal dokonce vymohl svým vlivem v&nbsp;Paříži, že&nbsp;tok obecního potoka, který pilu poháněl, byl veden jiným směrem. Tohoto důkazu přízně se&nbsp;mu&nbsp;dostalo po&nbsp;volbách roku 182*.</span></p>
        <p class="chunk" data-nb-ref-number="14" data-nb-words="52" data-nb-chars="319"><span class="idea" data-nb-ref-number="15" id="idea15" data-nb-words="52" data-nb-chars="319">Za&nbsp;jedno jitro půdy dal Sorelovi čtyři jitra ležící o&nbsp;pět set kroků níže na&nbsp;břehu Doubsu. A&nbsp;ačkoliv toto místo bylo mnohem výhodnější pro jeho obchod s&nbsp;jedlovými prkny, podařilo se&nbsp;otci Sorelovi, jak mu&nbsp;říkají od&nbsp;té&nbsp;doby, co&nbsp;zbohatl, vymoci na&nbsp;netrpělivém sousedovi, posedlém vášní vlastnictví**_,_** ještě 6000 franků.</span></p>
        <p class="chunk" data-nb-ref-number="15" data-nb-words="60" data-nb-chars="344"><span class="idea" data-nb-ref-number="16" id="idea16" data-nb-words="60" data-nb-chars="344">Místní moudré hlavy ovšem tuto úmluvu odsuzovaly. Jednou v&nbsp;neděli před čtyřmi lety, když se&nbsp;pan de&nbsp;Rênal ve&nbsp;starostenském úboru vracel z&nbsp;kostela, viděl z&nbsp;dálky, jak se&nbsp;na&nbsp;něj starý Sorel, obklopený svými třemi syny, usmívá. Ten úsměv vnesl do&nbsp;duše pana starosty osudné světlo; od&nbsp;té&nbsp;doby myslí, že&nbsp;by&nbsp;byl oné výměny mohl dosíci mnohem laciněji.</span></p>
        <p class="chunk" data-nb-ref-number="16" data-nb-words="55" data-nb-chars="369"><span class="idea" data-nb-ref-number="17" id="idea17" data-nb-words="55" data-nb-chars="369">Chce-li si&nbsp;někdo ve&nbsp;Verrières získat veřejnou vážnost, nechť si&nbsp;staví sebevíce zdí, nesmí použít plánů, jež přinášejí z&nbsp;Itálie zedníci, kteří cestou do&nbsp;Paříže přecházejí na&nbsp;jaře jurské průsmyky. Taková novota by&nbsp;připravila nerozumnému budovateli navždy pověst ztřeštěnce a&nbsp;navždy by&nbsp;pozbyl úcty u&nbsp;moudrých a&nbsp;umírněných lidí, kteří rozhodují o&nbsp;vážnosti ve&nbsp;Franche–Comté.</span></p>
        <p class="chunk" data-nb-ref-number="17" data-nb-words="50" data-nb-chars="330"><span class="idea" data-nb-ref-number="18" id="idea18" data-nb-words="50" data-nb-chars="330">Ti&nbsp;moudří lidé tam skutečně provádějí nejnudnější despotismus**_,_** pro toto ošklivé slovo je&nbsp;život v&nbsp;malých městech nesnesitelný pro každého, kdo žil ve&nbsp;velké republice, která se&nbsp;jmenuje Paříž. Tyranie veřejného mínění – a&nbsp;jakého mínění! – je&nbsp;právě tak hloupá v&nbsp;malých městech francouzských jako ve&nbsp;Spojených státech amerických.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>