<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="12.
Je to snad druhý Danton?">
    <meta name="apple-mobile-web-app-capable" content="yes">
    <title>12.
      Je to snad druhý Danton? • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_047.html">
    <link rel="next" href="./cerveny_a_cerny_049.html">
    <meta name="nb-order" content="44">
    <link rel="self" href="cerveny_a_cerny_048.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="1714" data-nb-chars="10370" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_047.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="24">
          <ol start="12"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="5" data-nb-chars="24"><p>Je to snad druhý Danton?</p></span>
        </h1>
        <p class="chunk" data-nb-ref-number="2" data-nb-words="67" data-nb-chars="422"><span class="idea" data-nb-ref-number="3" id="idea3" data-nb-words="67" data-nb-chars="422"><em>Potřeba úzkosti, taková byla povaha krásné Markéty de&nbsp;Valois, mé&nbsp;tety, která se&nbsp;brzy provdala za&nbsp;krále navarského, jenž vládne nyní ve&nbsp;Francii jako Jindřich IV. Potřeba dávat něco v&nbsp;sázku tvořila celé tajemství povahy té&nbsp;roztomilé princezny; odtud její roztržky a&nbsp;opětná usmiřování s&nbsp;jejími bratry již od&nbsp;šestnácti let. Nuže, co&nbsp;může dívka dávat v&nbsp;sázku? Co&nbsp;má&nbsp;nejdrahocennějšího: svou pověst, vážnost celého svého života.</em></span></p>
        <p class="chunk" data-nb-ref-number="3" data-nb-words="7" data-nb-chars="49"><span class="idea" data-nb-ref-number="4" id="idea4" data-nb-words="4" data-nb-chars="30">— PAMĚTI VÉVODY ANGOULÊMSKÉHO,<br></span>
          <span class="idea" data-nb-ref-number="5" id="idea5" data-nb-words="3" data-nb-chars="19">LEVOBOČKA KARLA IX.</span>
        </p>
        <p class="chunk" data-nb-ref-number="4" data-nb-words="107" data-nb-chars="613"><span class="idea" data-nb-ref-number="6" id="idea6" data-nb-words="107" data-nb-chars="613">„Mezi Juliánem a&nbsp;mnou není smlouvy, není notáře; všechno má&nbsp;ráz hrdinství, všechno bude svěřeno náhodě. Až&nbsp;na&nbsp;to&nbsp;šlechtictví, které mu&nbsp;chybí, je&nbsp;to&nbsp;láska Markéty de&nbsp;Valois k&nbsp;mladému la&nbsp;Molovi, nejvýznačnějšímu muži své doby. Mohu za&nbsp;to, že&nbsp;mladí muži ode dvora tak příliš dbají na&nbsp;to, co&nbsp;je&nbsp;slušné, a&nbsp;blednou při pouhém pomyšlení na&nbsp;sebemenší trochu nezvyklé dobrodružství? Malá výprava do&nbsp;Řecka anebo do&nbsp;Afriky je&nbsp;pro ně&nbsp;vrcholem odvahy, a&nbsp;to&nbsp;ještě nedokáží jít jinak než ve&nbsp;skupině. Jakmile uvidí, že&nbsp;jsou sami, dostanou strach ne&nbsp;z&nbsp;beduínova kopí, ale z&nbsp;toho, že&nbsp;se&nbsp;zesměšní, a&nbsp;tím strachem jsou úplně posedlí.</span></p>
        <p class="chunk" data-nb-ref-number="5" data-nb-words="27" data-nb-chars="171"><span class="idea" data-nb-ref-number="7" id="idea7" data-nb-words="27" data-nb-chars="171">Můj malý Julián naopak jedná nejraději sám. Nikdy tomu výjimečnému tvoru nenapadne, aby hledal přispění a&nbsp;pomoc u&nbsp;jiných. Pohrdá ostatními, a&nbsp;já&nbsp;jím právě proto nepohrdám.</span></p>
        <p class="chunk" data-nb-ref-number="6" data-nb-words="37" data-nb-chars="243"><span class="idea" data-nb-ref-number="8" id="idea8" data-nb-words="37" data-nb-chars="243">Kdyby byl Julián chudým šlechticem, byla by&nbsp;má&nbsp;láska jenom obyčejnou pošetilostí, docela všední mesaliancí. To&nbsp;bych nechtěla; pak by&nbsp;v&nbsp;ní&nbsp;nebylo to, čím se&nbsp;vyznačují velké vášně: překonávání nesmírných překážek a&nbsp;zoufalá nejistota o&nbsp;výsledku.“</span></p>
        <p class="chunk" data-nb-ref-number="7" data-nb-words="33" data-nb-chars="206"><span class="idea" data-nb-ref-number="9" id="idea9" data-nb-words="33" data-nb-chars="206">Slečna de&nbsp;la&nbsp;Mole byla tak zabrána do&nbsp;krásných úvah, že&nbsp;druhého dne bezděky vychvalovala Juliána před markýzem Croisenoisem a&nbsp;před svým bratrem. Její výmluvnost šla tak daleko, že&nbsp;se&nbsp;jich nepříjemně dotkla.</span></p>
        <p class="chunk" data-nb-ref-number="8" data-nb-words="24" data-nb-chars="139"><span class="idea" data-nb-ref-number="10" id="idea10" data-nb-words="24" data-nb-chars="139">„Mějte se&nbsp;na&nbsp;pozoru před tím mladíkem,“ zvolal její bratr, „má v&nbsp;sobě tolik energie, že&nbsp;dojde-li opět k&nbsp;revoluci, dá&nbsp;nás všechny popravit.“</span></p>
        <p class="chunk" data-nb-ref-number="9" data-nb-words="32" data-nb-chars="209"><span class="idea" data-nb-ref-number="11" id="idea11" data-nb-words="32" data-nb-chars="209">Chránila se&nbsp;odpovědět a&nbsp;hned si&nbsp;začala dobírat bratra a&nbsp;markýze Croisenoise, že&nbsp;jim energie nahání tolik strachu. Byl to&nbsp;vlastně jen strach z&nbsp;něčeho nepředvídaného, strach, že&nbsp;před tím nepředvídaným neobstojí…</span></p>
        <p class="chunk" data-nb-ref-number="10" data-nb-words="16" data-nb-chars="95"><span class="idea" data-nb-ref-number="12" id="idea12" data-nb-words="16" data-nb-chars="95">„Stále, stále máte, pánové, strach ze&nbsp;směšnosti; ta&nbsp;nestvůra je&nbsp;bohužel už&nbsp;od&nbsp;roku 1816 mrtvá.“</span></p>
        <p class="chunk" data-nb-ref-number="11" data-nb-words="14" data-nb-chars="73"><span class="idea" data-nb-ref-number="13" id="idea13" data-nb-words="14" data-nb-chars="73">„V zemi, kde jsou dvě strany, není už&nbsp;směšnosti,“ říkával pan de&nbsp;la&nbsp;Mole.</span></p>
        <p class="chunk" data-nb-ref-number="12" data-nb-words="5" data-nb-chars="31"><span class="idea" data-nb-ref-number="14" id="idea14" data-nb-words="5" data-nb-chars="31">Jeho dcera ten výrok pochopila.</span></p>
        <p class="chunk" data-nb-ref-number="13" data-nb-words="17" data-nb-chars="108"><span class="idea" data-nb-ref-number="15" id="idea15" data-nb-words="17" data-nb-chars="108">„Tak tedy, pánové,“ řekla Juliánovým nepřátelům, „budete mít celý život hodně strachu a&nbsp;pak vám někdo řekne:</span></p>
        <p class="chunk" data-nb-ref-number="14" data-nb-words="8" data-nb-chars="38"><span class="idea" data-nb-ref-number="16" id="idea16" data-nb-words="8" data-nb-chars="38">,To nebyl vlk, to&nbsp;byl jen jeho stín’.“</span></p>
        <p class="chunk" data-nb-ref-number="15" data-nb-words="25" data-nb-chars="158"><span class="idea" data-nb-ref-number="17" id="idea17" data-nb-words="25" data-nb-chars="158">Matylda brzy odešla. Bratrova slova v&nbsp;ní&nbsp;budila hrůzu; velmi ji&nbsp;znepokojovala; ale hned následujícího dne se&nbsp;jí&nbsp;zdálo, že&nbsp;je&nbsp;to&nbsp;vlastně nejkrásnější pochvala.</span></p>
        <p class="chunk" data-nb-ref-number="16" data-nb-words="43" data-nb-chars="219"><span class="idea" data-nb-ref-number="18" id="idea18" data-nb-words="43" data-nb-chars="219">„V tomto století, kdy je&nbsp;všechna energie mrtva, nahání jim jeho energie strach. Povím mu, co&nbsp;bratr o&nbsp;něm řekl. Chci vidět, co&nbsp;na&nbsp;to&nbsp;odpoví. Ale zvolím k&nbsp;tomu jednu z&nbsp;těch chvil, kdy mu&nbsp;oči září. Pak mi&nbsp;nebude moci lhát.</span></p>
        <p class="chunk" data-nb-ref-number="17" data-nb-words="95" data-nb-chars="548"><span class="idea" data-nb-ref-number="19" id="idea19" data-nb-words="95" data-nb-chars="548">Byl by&nbsp;z&nbsp;něho druhý Danton!“ dodala po&nbsp;dlouhém a&nbsp;nejasném přemítání. „Dobrá! Kdyby došlo opět k&nbsp;revoluci, jakou úlohu by&nbsp;hráli pan de&nbsp;Croisenois a&nbsp;můj bratr? To&nbsp;je&nbsp;předem jisté: vznešeně by&nbsp;rezignovali. Byli by&nbsp;to&nbsp;hrdinní berani, nechali by&nbsp;se&nbsp;zařezat a&nbsp;ani by&nbsp;při tom nehlesli. Až&nbsp;by&nbsp;umírali, jejich jedinou obavou by&nbsp;bylo, aby se&nbsp;neprohřešili proti dobrému vkusu. Můj malý Julián by&nbsp;prohnal kulku hlavou jakobínovi, který ho&nbsp;by&nbsp;přišel zatknout, jen kdyby měl sebemenší naději, že&nbsp;se&nbsp;zachrání. Ten by&nbsp;se&nbsp;nebál, že&nbsp;se&nbsp;prohřeší proti dobrému vkusu.“</span></p>
        <p class="chunk" data-nb-ref-number="18" data-nb-words="40" data-nb-chars="258"><span class="idea" data-nb-ref-number="20" id="idea20" data-nb-words="40" data-nb-chars="258">Nad posledními slovy se&nbsp;zamyslila; probouzela v&nbsp;ní&nbsp;trapné vzpomínky a&nbsp;odňala jí&nbsp;všechnu smělost. Připomněla jí&nbsp;žerty pánů de&nbsp;Caylus, de&nbsp;Croisenois, de&nbsp;Luz a&nbsp;jejího bratra. Ti&nbsp;páni Juliánovi jednomyslně vytýkali kněžské, to&nbsp;jest pokorné a&nbsp;pokrytecké vzezření.</span></p>
        <p class="chunk" data-nb-ref-number="19" data-nb-words="75" data-nb-chars="431"><span class="idea" data-nb-ref-number="21" id="idea21" data-nb-words="75" data-nb-chars="431">„Ale,“ pokračovala náhle s&nbsp;očima planoucíma radostí, „jejich zatrpklost a&nbsp;časté žerty proti jejich vůli dokazují, že&nbsp;je&nbsp;to&nbsp;nejznamenitější muž ze&nbsp;všech, s&nbsp;nimiž jsme se&nbsp;letos v&nbsp;zimě stýkali. Nezáleží na&nbsp;tom, že&nbsp;má&nbsp;nedostatky, že&nbsp;bývá někdy směšný! Je&nbsp;v&nbsp;něm něco velkého a&nbsp;toho se&nbsp;oni, ač&nbsp;jsou jinak tak dobří a&nbsp;shovívaví, hrozí. Je&nbsp;ovšem chudý a&nbsp;studoval na&nbsp;kněze; oni jsou veliteli eskadron a&nbsp;nemuseli studovat; to&nbsp;je&nbsp;pohodlnější.</span></p>
        <p class="chunk" data-nb-ref-number="20" data-nb-words="199" data-nb-chars="1184"><span class="idea" data-nb-ref-number="22" id="idea22" data-nb-words="199" data-nb-chars="1184">Přes všechny nevýhody jeho věčného černého oděvu a&nbsp;toho kněžského vzezření, které ten ubohý chlapec musí mít, nechce-li zemřít hlady, nahání jim jeho nadání strach, to&nbsp;je&nbsp;jasné. Ale jakmile jsme několik okamžiků sami, přestává se&nbsp;tvářit jako kněz. A&nbsp;když ti&nbsp;páni řeknou něco, co&nbsp;pokládají za&nbsp;duchaplné a&nbsp;překvapující, neplatí jejich první pohled Juliánovi? Velmi dobře jsem si&nbsp;toho všimla. A&nbsp;přece vědí, že&nbsp;s&nbsp;nimi mluví jenom tehdy, zeptají-li se&nbsp;ho&nbsp;na&nbsp;něco. Sám oslovuje jenom mne, váží si&nbsp;mne. Na&nbsp;jejich námitky odpovídá právě jen tolik, kolik je&nbsp;třeba, aby byl zdvořilý. Pak se&nbsp;hned uctivě odmlčí. Se&nbsp;mnou diskutuje celé hodiny a&nbsp;není si&nbsp;jistý svými názory, mám-li proti nim jen nejmenší námitku. Letošní zimu to&nbsp;konečně nešlo do&nbsp;tuhého; šlo vždy jen o&nbsp;to&nbsp;slovní potyčkou na&nbsp;sebe upozornit. A&nbsp;pak otec, člověk jistě vynikající, který povznese slávu našeho domu, si&nbsp;Juliána váží. Všichni ostatní ho&nbsp;nenávidí, pohrdají jím jedině umodlené přítelkyně mé&nbsp;matky.“ Hrabě Caylus měl, anebo aspoň předstíral velkou zálibu v&nbsp;koních; trávil život ve&nbsp;stáji a&nbsp;často tam i&nbsp;snídal. Tato velká vášeň a&nbsp;zvyk nikdy se&nbsp;nesmát mu&nbsp;mezi jeho přáteli získávaly velkou úctu. Byl lvem toho malého kroužku.</span></p>
        <p class="chunk" data-nb-ref-number="21" data-nb-words="51" data-nb-chars="316"><span class="idea" data-nb-ref-number="23" id="idea23" data-nb-words="51" data-nb-chars="316">Když se&nbsp;druhého dne shromáždili za&nbsp;lenoškou paní de&nbsp;la&nbsp;Mole a&nbsp;Julián nebyl přítomen, napadl pan de&nbsp;Caylus, podporovaný Croisenoisem a&nbsp;Norbertem, prudce a&nbsp;bezdůvodně dobré mínění, jež měla Matylda o&nbsp;Juliánovi. Začal útočit skoro hned, jakmile slečnu de&nbsp;la&nbsp;Mole spatřil. Pochopila okamžitě, kam míří, a&nbsp;byla tomu ráda.</span></p>
        <p class="chunk" data-nb-ref-number="22" data-nb-words="69" data-nb-chars="423"><span class="idea" data-nb-ref-number="24" id="idea24" data-nb-words="69" data-nb-chars="423">„Hle, všichni se&nbsp;spojili,“ pomyslila si, „proti vysoce nadanému člověku, který nemá ani deset louisdorů ročního důchodu a&nbsp;který jim smí odpovídat, jen když je&nbsp;tázán. Bojí se&nbsp;ho&nbsp;i&nbsp;v&nbsp;tom černém obleku. Jaké by&nbsp;to&nbsp;bylo, kdyby nosil epolety?“ Ještě nikdy nebyla tak skvělá. Už&nbsp;při prvních útocích zasypala Cayluse a&nbsp;jeho spojence vtipnými sarkasmy. Když těm třpytícím se&nbsp;důstojníkům došla zásoba posměšků, řekla panu de&nbsp;Caylus:</span></p>
        <p class="chunk" data-nb-ref-number="23" data-nb-words="120" data-nb-chars="723"><span class="idea" data-nb-ref-number="25" id="idea25" data-nb-words="120" data-nb-chars="723">„Kdyby si&nbsp;zítra některý zeman z&nbsp;franchecomtéských hor vzpomněl, že&nbsp;Julián je&nbsp;jeho nemanželský syn, a&nbsp;kdyby mu&nbsp;dal jméno a&nbsp;několik tisíc franků, měl by&nbsp;Julián za&nbsp;šest týdnů kníry jako vy, pánové; za&nbsp;šest měsíců by&nbsp;byl husarským důstojníkem jako vy, pánové. Pak by&nbsp;už&nbsp;velikost jeho povahy nebyla směšná. A&nbsp;pak by&nbsp;vám, budoucí pane vévodo, nezbylo nic jiného než se&nbsp;uchýlit k&nbsp;tomu starému špatnému argumentu: k&nbsp;nadřazenosti dvorské šlechty nad šlechtou venkovskou. Ale co&nbsp;by&nbsp;vám zůstalo, kdybych vás chtěla dohnat až&nbsp;do&nbsp;krajnosti a&nbsp;byla tak zlomyslná, že&nbsp;bych z&nbsp;Juliána udělala syna španělského vévody, válečného zajatce v&nbsp;Besançonu z&nbsp;doby Napoleonovy, který pohnut výčitkami svědomí by&nbsp;se&nbsp;k&nbsp;němu na&nbsp;smrtelném loži přihlásil?“</span></p>
        <p class="chunk" data-nb-ref-number="24" data-nb-words="21" data-nb-chars="137"><span class="idea" data-nb-ref-number="26" id="idea26" data-nb-words="21" data-nb-chars="137">Všechny ty&nbsp;předpoklady o&nbsp;nemanželském původu se&nbsp;zdály pánům de&nbsp;Croisenois de&nbsp;Caylus dosti nevkusné. Více si&nbsp;z&nbsp;Matyldiných úvah nevybrali.</span></p>
        <p class="chunk" data-nb-ref-number="25" data-nb-words="32" data-nb-chars="206"><span class="idea" data-nb-ref-number="27" id="idea27" data-nb-words="32" data-nb-chars="206">Matyldina slova byla tak jasná, že&nbsp;se&nbsp;Norbert, třebaže byl svou sestrou tak ovládán, zatvářil vážně. Nutno přiznat, že&nbsp;to&nbsp;jeho usměvavému a&nbsp;dobráckému obličeji velmi špatně slušelo. Odvážil se&nbsp;něco namítat.</span></p>
        <p class="chunk" data-nb-ref-number="26" data-nb-words="19" data-nb-chars="126"><span class="idea" data-nb-ref-number="28" id="idea28" data-nb-words="19" data-nb-chars="126">„Jste churav, milý příteli?“ odpověděla mu&nbsp;Matylda skoro vážně. „Je vám jistě velmi špatně, když odpovídáte na&nbsp;žerty morálkou.</span></p>
        <p class="chunk" data-nb-ref-number="27" data-nb-words="9" data-nb-chars="51"><span class="idea" data-nb-ref-number="29" id="idea29" data-nb-words="9" data-nb-chars="51">Vy&nbsp;a&nbsp;morálka! Cožpak se&nbsp;ucházíte o&nbsp;místo prefekta?“</span></p>
        <p class="chunk" data-nb-ref-number="28" data-nb-words="31" data-nb-chars="209"><span class="idea" data-nb-ref-number="30" id="idea30" data-nb-words="31" data-nb-chars="209">Matylda zapomněla velmi rychle na&nbsp;uraženou tvář hraběte Cayluse, na&nbsp;špatnou náladu Norbertovu a&nbsp;na&nbsp;mlčenlivé zoufalství pana de&nbsp;Croisenois. Musela si&nbsp;sama ujasnit osudnou myšlenku, která se&nbsp;zmocnila její duše.</span></p>
        <p class="chunk" data-nb-ref-number="29" data-nb-words="45" data-nb-chars="260"><span class="idea" data-nb-ref-number="31" id="idea31" data-nb-words="45" data-nb-chars="260">„Julián je&nbsp;ke&nbsp;mně dosti upřímný,“ řekla si, „ve svém věku, při svém nepatrném jmění a&nbsp;při své neobyčejné ctižádosti, jíž tolik trpí, potřebuje přítelkyni. Snad jsem tou přítelkyní; ale nevidím u&nbsp;něho ani trochu lásky. Je&nbsp;odvážný, byl by&nbsp;mi&nbsp;jistě o&nbsp;ní&nbsp;pověděl.“</span></p>
        <p class="chunk" data-nb-ref-number="30" data-nb-words="33" data-nb-chars="214"><span class="idea" data-nb-ref-number="32" id="idea32" data-nb-words="33" data-nb-chars="214">Tato nejistota, ty&nbsp;vnitřní rozpory, které od&nbsp;té&nbsp;chvíle vyplňovaly každý Matyldin okamžik a&nbsp;pro které vždy, když s&nbsp;ní&nbsp;Julián mluvil, nacházela nové důvody, úplně zapudily chvíle nudy, kterým předtím tolik podléhala.</span></p>
        <p class="chunk" data-nb-ref-number="31" data-nb-words="57" data-nb-chars="359"><span class="idea" data-nb-ref-number="33" id="idea33" data-nb-words="57" data-nb-chars="359">Protože byla dcerou chytrého muže, který se&nbsp;mohl stát ministrem a&nbsp;kněžstvu velmi prospět, byla kdysi slečna de&nbsp;la&nbsp;Mole v&nbsp;klášteře Srdce Ježíšova zahrnována přehnaným lichocením. Takové neštěstí se&nbsp;nedá napravit. Namluvili jí, že&nbsp;pro své přednosti rodové, bohatství atd. by&nbsp;měla být šťastnější než jiná žena. To&nbsp;bývá u&nbsp;knížat pramenem nudy a&nbsp;všech pošetilostí.</span></p>
        <p class="chunk" data-nb-ref-number="32" data-nb-words="21" data-nb-chars="156"><span class="idea" data-nb-ref-number="34" id="idea34" data-nb-words="21" data-nb-chars="156">Matylda neunikla neblahému vlivu té&nbsp;myšlenky. Ať&nbsp;je&nbsp;člověk sebechytřejší, v&nbsp;deseti letech neodolá zdánlivě tak dobře odůvodněnému lichocení celého kláštera.</span></p>
        <p class="chunk" data-nb-ref-number="33" data-nb-words="34" data-nb-chars="202"><span class="idea" data-nb-ref-number="35" id="idea35" data-nb-words="34" data-nb-chars="202">Od&nbsp;chvíle, kdy si&nbsp;řekla, že&nbsp;Juliána miluje, se&nbsp;už&nbsp;nenudila. Denně si&nbsp;blahopřála k&nbsp;tomu, že&nbsp;se&nbsp;rozhodla dovolit si&nbsp;velkou lásku. „Taková zábava není bez nebezpečí,“ myslila si. „Tím lépe, tisíckrát lépe!</span></p>
        <p class="chunk" data-nb-ref-number="34" data-nb-words="45" data-nb-chars="292"><span class="idea" data-nb-ref-number="36" id="idea36" data-nb-words="45" data-nb-chars="292">Bez velké lásky jsem umírala nudou v&nbsp;nejkrásnější době života, od&nbsp;šestnácti do&nbsp;dvaceti let. Ztratila jsem už&nbsp;svá nejkrásnější léta. Mou jedinou zábavou bylo poslouchat nesmyslné řeči matčiných přítelkyň, které prý v&nbsp;Koblenci roku 1792 nebyly tak docela přísné, jako jsou jejich dnešní slova.“</span></p>
        <p class="chunk" data-nb-ref-number="35" data-nb-words="101" data-nb-chars="620"><span class="idea" data-nb-ref-number="37" id="idea37" data-nb-words="101" data-nb-chars="620">V&nbsp;době, kdy Matyldinou duší zmítala taková nejistota, nerozuměl Julián těm dlouhým pohledům, které na&nbsp;něj upírala. Pozoroval sice, že&nbsp;se&nbsp;hrabě Norbert chová k&nbsp;němu mnohem chladněji a&nbsp;že&nbsp;pánové de&nbsp;Luz, de&nbsp;Caylus a&nbsp;de&nbsp;Croisenois jsou vůči němu ještě pyšnější. Ale tomu byl zvyklý. Stávalo se&nbsp;to&nbsp;hlavně, když se&nbsp;na&nbsp;některém večírku vyznamenal více, než se&nbsp;slušelo na&nbsp;jeho postavení. Kdyby nebylo bývalo zvláštní přízně, kterou mu&nbsp;projevovala Matylda, a&nbsp;zvědavosti, kterou celá ta&nbsp;společnost v&nbsp;něm probouzela, nebyl by&nbsp;nikdy chodil za&nbsp;těmi elegantními mladými muži do&nbsp;zahrady, když tam večer doprovázívali slečnu de&nbsp;la&nbsp;Mole.</span></p>
        <p class="chunk" data-nb-ref-number="36" data-nb-words="53" data-nb-chars="290"><span class="idea" data-nb-ref-number="38" id="idea38" data-nb-words="53" data-nb-chars="290">„Ano, nemohu si&nbsp;to&nbsp;tajit,“ řekl si&nbsp;Julián, „slečna de&nbsp;la&nbsp;Mole se&nbsp;na&nbsp;mne dívá podivně. Ale i&nbsp;když její krásné modré oči hledí na&nbsp;mne s&nbsp;největší oddaností, čtu vždy na&nbsp;dně něco pátravého, chladnokrevného a&nbsp;zlomyslného. Je&nbsp;možné, že&nbsp;by&nbsp;to&nbsp;byla láska? Jaký rozdíl proti pohledům paní de&nbsp;Rênal!“</span></p>
        <p class="chunk" data-nb-ref-number="37" data-nb-words="96" data-nb-chars="567"><span class="idea" data-nb-ref-number="39" id="idea39" data-nb-words="96" data-nb-chars="567">Jednou po&nbsp;večeři doprovodil Julián pana de&nbsp;la&nbsp;Mole do&nbsp;jeho pokoje a&nbsp;vrátil se&nbsp;pak rychle do&nbsp;zahrady. Když se&nbsp;nic netuše blížil k&nbsp;Matyldinu kroužku, zachytil několik velmi hlasitých slov. Matylda domlouvala něco bratrovi. Julián zaslechl dvakrát zřetelně vyslovit své jméno. Když se&nbsp;objevil, rozhostilo se&nbsp;náhle hluboké mlčení a&nbsp;marně se&nbsp;je&nbsp;snažili přerušit. Slečna de&nbsp;la&nbsp;Mole a&nbsp;její bratr byli příliš rozčileni, aby našli hned novou látku k&nbsp;hovoru. Juliánovi se&nbsp;zdálo, že&nbsp;se&nbsp;k&nbsp;němu páni de&nbsp;Caylus, de&nbsp;Croisenois, de&nbsp;Luz a&nbsp;jeden z&nbsp;jejich přátel chovají ledově. Odešel.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_049.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>