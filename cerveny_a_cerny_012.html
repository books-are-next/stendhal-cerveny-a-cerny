<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="7.
Spříznění volbou">
    <meta name="apple-mobile-web-app-capable" content="yes">
    <title>7.
      Spříznění volbou • Červený a černý</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cerveny_a_cerny_011.html">
    <link rel="next" href="./cerveny_a_cerny_013.html">
    <meta name="nb-order" content="8">
    <link rel="self" href="cerveny_a_cerny_012.html">
    <meta name="nb-identifier" content="stendhal-cerveny-a-cerny-e7b5669">
    <meta name="nb-role" content="chapter">
  </head>
  <body data-nb-words="3116" data-nb-chars="19182" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="16">
          <ol start="7"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="2" data-nb-chars="16"><p>Spříznění volbou</p></span>
        </h1>
        <p class="chunk" data-nb-ref-number="2" data-nb-words="6" data-nb-chars="36"><span class="idea" data-nb-ref-number="3" id="idea3" data-nb-words="6" data-nb-chars="36"><em>Umějí se&nbsp;dotknout srdce jen urážkou.</em></span></p>
        <p class="chunk" data-nb-ref-number="3" data-nb-words="4" data-nb-chars="19"><span class="idea" data-nb-ref-number="4" id="idea4" data-nb-words="4" data-nb-chars="19">— JEDEN Z&nbsp;MODERNÍCH</span></p>
        <p class="chunk" data-nb-ref-number="4" data-nb-words="197" data-nb-chars="1222"><span class="idea" data-nb-ref-number="5" id="idea5" data-nb-words="197" data-nb-chars="1222">Děti ho&nbsp;zbožňovaly; on&nbsp;je&nbsp;vůbec neměl rád; byl v&nbsp;myšlenkách docela jinde. Ať&nbsp;dělaly ty&nbsp;opičky cokoliv, nepozbýval nikdy trpělivosti. Ačkoliv byl chladný, spravedlivý a&nbsp;lhostejný, byl přece milován, poněvadž jeho příchod jaksi zapudil z&nbsp;domu nudu. Byl dobrým vychovatelem. Ale pociťoval jenom nenávist k&nbsp;takzvané dobré společnosti, u&nbsp;jejíhož stolu, či&nbsp;vlastně na&nbsp;konci jejíhož stolu sedával. To&nbsp;snad vysvětluje jeho nenávist a&nbsp;odpor. Zúčastnil se&nbsp;také několika okázalých hostin a&nbsp;dovedl při nich jenom stěží utajit svou nenávist ke&nbsp;všemu, co&nbsp;ho&nbsp;obklopovalo. Kdysi, bylo to&nbsp;o&nbsp;svátku svatého Ludvíka, když pan Valenod hrál u&nbsp;pana de&nbsp;Rênal v&nbsp;kostky, byl by&nbsp;se&nbsp;málem prozradil; utekl do&nbsp;zahrady předstíraje, že&nbsp;se&nbsp;chce podívat na&nbsp;děti. „Jaké vychvalování poctivosti!“ zvolal, „jako by&nbsp;to&nbsp;byla jediná lidská ctnost; a&nbsp;přece jaké úcty a&nbsp;hluboké vážnosti požívá Valenod, o&nbsp;němž je&nbsp;známo, že&nbsp;od&nbsp;té&nbsp;doby, co&nbsp;spravuje jmění chudých, zdvojnásobil nebo ztrojnásobil své vlastní jmění! Vsadil bych se, že&nbsp;vydělává i&nbsp;na&nbsp;penězích určených pro nalezence, pro ty&nbsp;chudáky, jejichž bída je&nbsp;ještě posvátnější než bída ostatních lidí! Ty&nbsp;obludy! Ty&nbsp;obludy! Já&nbsp;jsem vlastně také jakýsi nalezenec, protože mě&nbsp;otec i&nbsp;bratři, celá rodina nenávidí.“</span></p>
        <p class="chunk" data-nb-ref-number="5" data-nb-words="104" data-nb-chars="650"><span class="idea" data-nb-ref-number="6" id="idea6" data-nb-words="104" data-nb-chars="650">Několik dní před svátkem svatého Ludvíka procházel se&nbsp;Julián sám, pohroužený v&nbsp;breviář, nad Cestou věrnosti v&nbsp;lesíku zvaném Belvedere a&nbsp;marně se&nbsp;snažil vyhnout svým dvěma bratrům, které viděl z&nbsp;dálky přicházet po&nbsp;osamělé stezce. Jeho krásné černé šaty, jeho nápadně čisté vzezření a&nbsp;zřejmé opovržení, jež k&nbsp;nim choval, vzbudilo v&nbsp;těch surových dělnících takovou závist, že&nbsp;ho&nbsp;ztloukli a&nbsp;nechali v&nbsp;bezvědomí celého zakrváceného ležet na&nbsp;cestě. Paní de&nbsp;Rênal, procházející se&nbsp;s&nbsp;panem Valenodem a&nbsp;s&nbsp;podprefektem, přišla náhodou do&nbsp;lesíka. Když viděla Juliána ležet na&nbsp;zemi, myslela, že&nbsp;je&nbsp;mrtev. Polekala se&nbsp;tak, že&nbsp;vzbudila v&nbsp;panu Valenodovi žárlivost.</span></p>
        <p class="chunk" data-nb-ref-number="6" data-nb-words="52" data-nb-chars="293"><span class="idea" data-nb-ref-number="7" id="idea7" data-nb-words="52" data-nb-chars="293">Jeho obavy byly předčasné. Juliánovi se&nbsp;sice paní de&nbsp;Rênal velmi líbila, ale nenáviděl ji&nbsp;právě pro její krásu. To&nbsp;bylo první úskalí, na&nbsp;němž by&nbsp;bylo málem ztroskotalo jeho štěstí. Mluvil s&nbsp;ní&nbsp;co&nbsp;možná nejméně, aby zapomněl na&nbsp;zanícení, které ho&nbsp;prvního dne přimělo k&nbsp;tomu, že&nbsp;jí&nbsp;políbil ruku.</span></p>
        <p class="chunk" data-nb-ref-number="7" data-nb-words="91" data-nb-chars="582"><span class="idea" data-nb-ref-number="8" id="idea8" data-nb-words="91" data-nb-chars="582">Elisa, komorná paní de&nbsp;Rênal, se&nbsp;ovšem do&nbsp;mladého vychovatele zamilovala; svěřovala se&nbsp;s&nbsp;tím často paní de&nbsp;Rênal. Láska slečny Elisy vynesla Juliánovi nepřátelství jednoho ze&nbsp;sluhů. Zaslechl jednou, jak ten člověk říká Elise: „Nechcete se&nbsp;mnou mluvit od&nbsp;té&nbsp;doby, co&nbsp;přišel do&nbsp;domu ten usmolený kantor.“ Julián takovou nadávku nezasluhoval; ale veden pudem hezkého chlapce, zdvojnásobil péči o&nbsp;svůj zevnějšek. Také nenávist pana Valenoda se&nbsp;zdvojnásobila. Řekl veřejně, že&nbsp;se&nbsp;taková koketnost pro mladého kněze nehodí. Julián se&nbsp;oblékal opravdu jako kněz až&nbsp;na&nbsp;to, že&nbsp;nenosil sutanu.</span></p>
        <p class="chunk" data-nb-ref-number="8" data-nb-words="113" data-nb-chars="657"><span class="idea" data-nb-ref-number="9" id="idea9" data-nb-words="113" data-nb-chars="657">Paní de&nbsp;Rênal si&nbsp;všimla, že&nbsp;Julián mluvívá častěji než dříve se&nbsp;slečnou Elisou; dověděla se, že&nbsp;příčinou těch rozmluv je&nbsp;jeho nuzná garderoba. Měl tak málo prádla, že&nbsp;je&nbsp;musel velmi často dávat prát z&nbsp;domu. Pro ty&nbsp;drobné úsluhy mu&nbsp;byla Elisa užitečná. Paní de&nbsp;Rênal netušila, že&nbsp;je&nbsp;Julián tak chudobný, a&nbsp;byla tím dojata. Ráda by&nbsp;mu&nbsp;byla něco podarovala, ale neodvážila se; tyto vnitřní rozpory byl první trapný pocit, který jí&nbsp;Julián způsobil. Až&nbsp;dosud bylo pro ni&nbsp;Juliánovo jméno souznačné s&nbsp;pocitem čisté a&nbsp;docela duchovní radosti. Trpíc pomyšlením na&nbsp;Juliánovu chudobu, promluvila paní de&nbsp;Rênal se&nbsp;svým mužem a&nbsp;požádala ho, aby mu&nbsp;daroval nějaké prádlo.</span></p>
        <p class="chunk" data-nb-ref-number="9" data-nb-words="32" data-nb-chars="207"><span class="idea" data-nb-ref-number="10" id="idea10" data-nb-words="32" data-nb-chars="207">„To jsou hlouposti,“ odpověděl, „nač bychom dávali něco člověku, s&nbsp;nímž jsme úplně spokojeni, a&nbsp;který nám dobře slouží? Jenom tehdy, kdybychom s&nbsp;ním nebyli spokojeni, bylo by&nbsp;třeba jeho horlivost povzbudit.“</span></p>
        <p class="chunk" data-nb-ref-number="10" data-nb-words="41" data-nb-chars="263"><span class="idea" data-nb-ref-number="11" id="idea11" data-nb-words="41" data-nb-chars="263">Takový způsob usuzování pokládala paní de&nbsp;Rênal za&nbsp;něco nedůstojného. Před Juliánovým příchodem by&nbsp;jí&nbsp;to&nbsp;ani nebylo napadlo. Kdykoli si&nbsp;prohlížela svrchovaně čistý a&nbsp;přitom tak prostý zevnějšek mladého kněze, říkala si: „Jak to&nbsp;jenom může ten ubohý hoch dokázat?“</span></p>
        <p class="chunk" data-nb-ref-number="11" data-nb-words="11" data-nb-chars="82"><span class="idea" data-nb-ref-number="12" id="idea12" data-nb-words="11" data-nb-chars="82">Ponenáhlu v&nbsp;ní&nbsp;všechny Juliánovy nedostatky počínaly místo pohoršení budit soucit.</span></p>
        <p class="chunk" data-nb-ref-number="12" data-nb-words="62" data-nb-chars="384"><span class="idea" data-nb-ref-number="13" id="idea13" data-nb-words="62" data-nb-chars="384">Paní de&nbsp;Rênal byla jedna z&nbsp;těch maloměstských žen, které může člověk velmi snadno v&nbsp;prvních čtrnácti dnech známosti s&nbsp;nimi pokládat za&nbsp;omezené. Neměla životní zkušenosti a&nbsp;necítila potřebu mnoho mluvit. Byla obdařena citlivou a&nbsp;hrdou duší a&nbsp;podvědomá touha po&nbsp;štěstí, vrozená všem tvorům, byla příčinou toho, že&nbsp;se&nbsp;většinou nestarala o&nbsp;jednání hrubých lidí, mezi něž ji&nbsp;uvrhla náhoda.</span></p>
        <p class="chunk" data-nb-ref-number="13" data-nb-words="191" data-nb-chars="1253"><span class="idea" data-nb-ref-number="14" id="idea14" data-nb-words="191" data-nb-chars="1253">Byla by&nbsp;vynikla vrozeným nadáním a&nbsp;bystrostí, kdyby se&nbsp;jí&nbsp;bylo dostalo sebemenšího vzdělání; ale jakožto bohatá dědička byla vychována u&nbsp;jeptišek, vášnivých ctitelek Srdce Ježíšova**_,_** které divoce nenáviděly každého, kdo byl nepřítelem jezuitů. Paní de&nbsp;Rênal měla však dosti zdravého rozumu, aby zapomněla brzy na&nbsp;všechny nesmysly, jimž se&nbsp;naučila v&nbsp;klášteře; ale ničím to&nbsp;nenahradila, takže vlastně nic nevěděla. Předčasné pochlebování, jímž byla zahrnována, poněvadž byla dědičkou velkého jmění, a&nbsp;silná náklonnost k&nbsp;vášnivé zbožnosti ji&nbsp;přiměly k&nbsp;tomu, že&nbsp;žila úplně uzavřená do&nbsp;sebe. Protože se&nbsp;zdánlivě zřekla vlastní vůle a&nbsp;podvolovala se&nbsp;cele svému muži, uváděli ji&nbsp;manželé verrièreští, k&nbsp;nemalé pýše pana de&nbsp;Rênal, svým ženám za&nbsp;příklad. Ve&nbsp;skutečnosti však její chování vyplývalo z&nbsp;vrozené hrdosti. Mnohá princezna proslulá pýchou věnuje nekonečně více pozornosti všemu, co&nbsp;dělá šlechta kolem ní, než tato žena, tak něžná a&nbsp;skromná na&nbsp;pohled, věnovala tomu, co&nbsp;mluvil anebo dělal její muž. Až&nbsp;do&nbsp;Juliánova příchodu pečovala pouze o&nbsp;děti. Jejich drobné nemoci, jejich bolesti, jejich drobné radosti zaměstnávaly cele její citlivou duši, která v&nbsp;celém životě zbožňovala dosud jedině Boha za&nbsp;svého pobytu v&nbsp;klášteře Srdce Ježíšova v&nbsp;Besançonu.</span></p>
        <p class="chunk" data-nb-ref-number="14" data-nb-words="171" data-nb-chars="1070"><span class="idea" data-nb-ref-number="15" id="idea15" data-nb-words="171" data-nb-chars="1070">Záchvat horečky některého z&nbsp;jejích hochů ji&nbsp;přiváděl skoro do&nbsp;téhož stavu, jako kdyby bylo dítě zemřelo; ale nesnížila se&nbsp;k&nbsp;tomu, aby se&nbsp;s&nbsp;tím někomu svěřila. V&nbsp;prvních letech manželství, kdy cítila ještě potřebu sdílnosti, svěřovala se&nbsp;s&nbsp;takovými starostmi svému muži, ale ten je&nbsp;vždy přijímal s&nbsp;výbuchem hrubého smíchu, pokrčením ramenou a&nbsp;k&nbsp;tomu s&nbsp;nějakým triviálním naučením o&nbsp;ženské bláznivosti. Takové žerty, obzvláště když se&nbsp;týkaly nemoci dětí, vrážely paní de&nbsp;Rênal dýku do&nbsp;srdce. Toho se&nbsp;jí&nbsp;dostávalo později místo horlivého a&nbsp;sladkého pochlebování jezuitského kláštera, v&nbsp;němž strávila mládí. Byla vychována bolestí. Byla příliš hrdá, aby se&nbsp;svěřila se&nbsp;svým trápením třeba i&nbsp;jen své přítelkyni paní Dervillové, a&nbsp;domnívala se, že&nbsp;všichni muži jsou jako její manžel nebo pan Valenod a&nbsp;podprefekt Charcot de&nbsp;Maugiron. Hrubost a&nbsp;nejsurovější necitelnost ke&nbsp;všemu, co&nbsp;se&nbsp;netýkalo peněz, povýšení anebo vyznamenání, slepá nenávist ke&nbsp;každému projevu, který jim nebyl po&nbsp;chuti, byly podle jejího názoru u&nbsp;mužů něčím tak přirozeným jako nosit boty a&nbsp;plstěný klobouk.</span></p>
        <p class="chunk" data-nb-ref-number="15" data-nb-words="18" data-nb-chars="96"><span class="idea" data-nb-ref-number="16" id="idea16" data-nb-words="18" data-nb-chars="96">Ani po&nbsp;dlouhých letech si&nbsp;paní de&nbsp;Rênal ještě nezvykla na&nbsp;ty&nbsp;lovce peněz, mezi nimiž musela žít.</span></p>
        <p class="chunk" data-nb-ref-number="16" data-nb-words="10" data-nb-chars="58"><span class="idea" data-nb-ref-number="17" id="idea17" data-nb-words="10" data-nb-chars="58">Proto na&nbsp;ni&nbsp;učinil selský mladík Julián tak hluboký dojem.</span></p>
        <p class="chunk" data-nb-ref-number="17" data-nb-words="118" data-nb-chars="750"><span class="idea" data-nb-ref-number="18" id="idea18" data-nb-words="118" data-nb-chars="750">V&nbsp;sympatii té&nbsp;ušlechtilé a&nbsp;hrdé duše nalezla tiché potěšení, plné svůdného kouzla novosti. Paní de&nbsp;Rênal mu&nbsp;brzy prominula jeho naprostou nevzdělanost, ba&nbsp;byla pro ni&nbsp;dalším půvabem, i&nbsp;jeho neotesané způsoby, které se&nbsp;jí&nbsp;podařilo napravovat. Zjistila, že&nbsp;stojí za&nbsp;to&nbsp;ho&nbsp;poslouchat, i&nbsp;když mluví o&nbsp;nejvšednějších věcech, například o&nbsp;ubohém psíku, jak ho, když běžel přes cestu, přejel ujíždějící povoz. Její muž by&nbsp;se&nbsp;byl surově smál, kdyby byl něco podobného uviděl, kdežto Juliánovo krásné a&nbsp;jemně klenuté obočí se&nbsp;svraštilo bolestí. Ponenáhlu přicházela k&nbsp;názoru, že&nbsp;velkomyslnost, ušlechtilou duši a&nbsp;lidskost lze najít jen u&nbsp;toho mladého kněze. Pocítila k&nbsp;Juliánovi náklonnost, a&nbsp;dokonce i&nbsp;obdiv, jež tyto ctnosti probouzejí ve&nbsp;šlechetných duších.</span></p>
        <p class="chunk" data-nb-ref-number="18" data-nb-words="79" data-nb-chars="469"><span class="idea" data-nb-ref-number="19" id="idea19" data-nb-words="79" data-nb-chars="469">V&nbsp;Paříži by&nbsp;se&nbsp;byly Juliánovy vztahy k&nbsp;paní de&nbsp;Rênal vyvinuly velmi rychle a&nbsp;prostě; ale v&nbsp;Paříži je&nbsp;láska dcerou románů. Mladý vychovatel a&nbsp;jeho plachá paní by&nbsp;byli ve&nbsp;třech nebo čtyřech románech, ba&nbsp;i&nbsp;v&nbsp;popěvcích divadla Gymnase našli objasnění svého vztahu. Romány by&nbsp;jim naznačily úlohu, kterou mají hrát, ukázaly vzor, který mají napodobit; a&nbsp;dříve nebo později byla by&nbsp;marnivost přiměla Juliána, aby tento vzor, třeba i&nbsp;bez požitku, nebo dokonce nerad následoval.</span></p>
        <p class="chunk" data-nb-ref-number="19" data-nb-words="73" data-nb-chars="480"><span class="idea" data-nb-ref-number="20" id="idea20" data-nb-words="73" data-nb-chars="480">V&nbsp;malém městě aveyronském nebo pyrenejském by&nbsp;vlivem žhavého podnebí byla měla sebenepatrnější příhoda rozhodující vliv. Pod naším pochmurnějším nebem chudý mladík, který je&nbsp;ctižádostivý pouze proto, poněvadž jeho jemné srdce touží po&nbsp;vybraných požitcích, přístupných jen za&nbsp;peníze, stýká se&nbsp;denně s&nbsp;třicetiletou, skutečně počestnou ženou, která se&nbsp;stará o&nbsp;své děti a&nbsp;nebere si&nbsp;příklad z&nbsp;románů. Na&nbsp;venkově se&nbsp;děje vše pomalu, všechno se&nbsp;vyvíjí ponenáhlu; je&nbsp;tu&nbsp;více přirozenosti.</span></p>
        <p class="chunk" data-nb-ref-number="20" data-nb-words="23" data-nb-chars="141"><span class="idea" data-nb-ref-number="21" id="idea21" data-nb-words="23" data-nb-chars="141">Často byla paní de&nbsp;Rênal při pomyšlení na&nbsp;chudobu mladého vychovatele dojata až&nbsp;k&nbsp;slzám. Jednoho dne ji&nbsp;Julián překvapil, právě když plakala.</span></p>
        <p class="chunk" data-nb-ref-number="21" data-nb-words="6" data-nb-chars="40"><span class="idea" data-nb-ref-number="22" id="idea22" data-nb-words="6" data-nb-chars="40">„Přihodilo se&nbsp;vám něco, milostivá paní?“</span></p>
        <p class="chunk" data-nb-ref-number="22" data-nb-words="10" data-nb-chars="74"><span class="idea" data-nb-ref-number="23" id="idea23" data-nb-words="10" data-nb-chars="74">„Ne, milý příteli,“ odpověděla mu, „zavolejte děti, půjdeme na&nbsp;procházku.“</span></p>
        <p class="chunk" data-nb-ref-number="23" data-nb-words="21" data-nb-chars="118"><span class="idea" data-nb-ref-number="24" id="idea24" data-nb-words="21" data-nb-chars="118">Zavěsila se&nbsp;do&nbsp;něho a&nbsp;opřela se&nbsp;o&nbsp;jeho rámě způsobem, který Juliána překvapil. Bylo to&nbsp;poprvé, co&nbsp;ho&nbsp;nazvala přítelem.</span></p>
        <p class="chunk" data-nb-ref-number="24" data-nb-words="11" data-nb-chars="79"><span class="idea" data-nb-ref-number="25" id="idea25" data-nb-words="11" data-nb-chars="79">Ke&nbsp;konci procházky zpozoroval Julián, že&nbsp;se&nbsp;nápadně začervenala. Zvolnila krok.</span></p>
        <p class="chunk" data-nb-ref-number="25" data-nb-words="58" data-nb-chars="367"><span class="idea" data-nb-ref-number="26" id="idea26" data-nb-words="58" data-nb-chars="367">„Slyšel jste asi,“ pravila nedívajíc se&nbsp;na&nbsp;něho, „že jsem jedinou dědičkou velmi bohaté tety z&nbsp;Besançonu. Zahrnuje mě&nbsp;dary… Moji synové dělají skutečně podivuhodné… pokroky… a&nbsp;proto bych vás prosila, abyste přijal malý dárek jako známku mé&nbsp;vděčnosti. Jde pouze o&nbsp;několik louisdorů, abyste si&nbsp;mohl opatřit prádlo. Ale…“ dodala, ještě více se&nbsp;červenajíc, a&nbsp;odmlčela se.</span></p>
        <p class="chunk" data-nb-ref-number="26" data-nb-words="5" data-nb-chars="39"><span class="idea" data-nb-ref-number="27" id="idea27" data-nb-words="5" data-nb-chars="39">„Prosím, milostivá paní?“ počal Julián.</span></p>
        <p class="chunk" data-nb-ref-number="27" data-nb-words="11" data-nb-chars="69"><span class="idea" data-nb-ref-number="28" id="idea28" data-nb-words="11" data-nb-chars="69">„Ale můj muž,“ pokračovala se&nbsp;sklopenou hlavou, „o tom nemusí vědět.“</span></p>
        <p class="chunk" data-nb-ref-number="28" data-nb-words="44" data-nb-chars="257"><span class="idea" data-nb-ref-number="29" id="idea29" data-nb-words="44" data-nb-chars="257">„Jsem chudý, milostivá paní, ale nejsem podlý,“ odpověděl Julián. Zastavil se, oči mu&nbsp;plály hněvem a&nbsp;vztyčil se&nbsp;v&nbsp;celé své výši. „A o&nbsp;tom jste dosti neuvažovala. Byl bych méně než lokaj, kdybych chtěl panu de&nbsp;Rênal zatajit nějaké peníze, které bych dostal.“</span></p>
        <p class="chunk" data-nb-ref-number="29" data-nb-words="5" data-nb-chars="27"><span class="idea" data-nb-ref-number="30" id="idea30" data-nb-words="5" data-nb-chars="27">Paní de&nbsp;Rênal byla zdrcena.</span></p>
        <p class="chunk" data-nb-ref-number="30" data-nb-words="35" data-nb-chars="211"><span class="idea" data-nb-ref-number="31" id="idea31" data-nb-words="35" data-nb-chars="211">„Pan starosta,“ pokračoval Julián, „mi dal pětkrát po&nbsp;šestatřiceti francích od&nbsp;té&nbsp;doby, co&nbsp;jsem v&nbsp;tomto domě; mohu svou knihu vydání ukázat panu de&nbsp;Rênal a&nbsp;komukoliv; třeba i&nbsp;panu Valenodovi, který mě&nbsp;nenávidí.“</span></p>
        <p class="chunk" data-nb-ref-number="31" data-nb-words="103" data-nb-chars="626"><span class="idea" data-nb-ref-number="32" id="idea32" data-nb-words="103" data-nb-chars="626">Po&nbsp;této odpovědi zůstala paní de&nbsp;Rênal bledá a&nbsp;chvěla se; procházka se&nbsp;skončila, aniž koho z&nbsp;nich napadlo něco vhodného, jak rozmluvu opět navázat. Láska k&nbsp;paní de&nbsp;Rênal se&nbsp;stávala pyšnému srdci Juliánovu čím dále tím více nemožnou; ona sama k&nbsp;němu cítila úctu, obdivovala ho; pokáral ji. Pod záminkou, že&nbsp;musí napravit pokoření, které mu&nbsp;bezděky způsobila, dovolovala si&nbsp;projevy nejněžnější péče. Nezvyklost tohoto vztahu byla pro paní de&nbsp;Rênal po&nbsp;celý týden pramenem štěstí. Její chování mělo za&nbsp;následek, že&nbsp;zmírnila částečně Juliánův hněv; ani mu&nbsp;nenapadlo, aby v&nbsp;tom viděl něco, co&nbsp;by&nbsp;se&nbsp;mohlo podobat osobní náklonnosti.</span></p>
        <p class="chunk" data-nb-ref-number="32" data-nb-words="18" data-nb-chars="110"><span class="idea" data-nb-ref-number="33" id="idea33" data-nb-words="18" data-nb-chars="110">„Takoví jsou ti&nbsp;boháči,“ řekl si, „poníží člověka a&nbsp;pak si&nbsp;myslí, že&nbsp;mohou vše napravit několika přetvářkami.“</span></p>
        <p class="chunk" data-nb-ref-number="33" data-nb-words="31" data-nb-chars="187"><span class="idea" data-nb-ref-number="34" id="idea34" data-nb-words="31" data-nb-chars="187">Paní de&nbsp;Rênal toho měla příliš plné srdce a&nbsp;byla ještě příliš nezkažená, aby přes své rozhodnutí nevypravovala svému muži o&nbsp;nabídce, kterou učinila Juliánovi, a&nbsp;o&nbsp;tom, jak byla odmítnuta.</span></p>
        <p class="chunk" data-nb-ref-number="34" data-nb-words="15" data-nb-chars="88"><span class="idea" data-nb-ref-number="35" id="idea35" data-nb-words="15" data-nb-chars="88">„Co?“ zvolal pan de&nbsp;Rênal hněvivě, „vy jste si&nbsp;nechala líbit takové odmítnutí od&nbsp;sluhy?<strong><em>“</em></strong></span></p>
        <p class="chunk" data-nb-ref-number="35" data-nb-words="72" data-nb-chars="427"><span class="idea" data-nb-ref-number="36" id="idea36" data-nb-words="72" data-nb-chars="427">A&nbsp;protože paní de&nbsp;Rênal byla popuzena tím slovem, řekl: „Mluvím, má&nbsp;drahá, jako nebožtík princ Condé, když své nové choti představoval své komoří. ,Všichni ti&nbsp;lidé**_,‘_** pravil jí, jsou našimi sluhy.‘ Četl jsem vám kdysi to&nbsp;místo z&nbsp;Pamětí barona Besenvala a&nbsp;ty&nbsp;jsou směrodatné ve&nbsp;stavovských otázkách. Každý, kdo není šlechticem, žije u&nbsp;vás a&nbsp;dostává plat, je&nbsp;vaším sluhou. Promluvím si&nbsp;s&nbsp;panem Juliánem a&nbsp;dám mu&nbsp;sto franků.“</span></p>
        <p class="chunk" data-nb-ref-number="36" data-nb-words="12" data-nb-chars="89"><span class="idea" data-nb-ref-number="37" id="idea37" data-nb-words="12" data-nb-chars="89">„Ach příteli,“ pravila ustrašená paní de&nbsp;Rênal, „jenom to&nbsp;neudělejte před služebnictvem.“</span></p>
        <p class="chunk" data-nb-ref-number="37" data-nb-words="20" data-nb-chars="114"><span class="idea" data-nb-ref-number="38" id="idea38" data-nb-words="20" data-nb-chars="114">„Máte pravdu, mohli by&nbsp;žárlit, a&nbsp;právem,“ řekl její muž odcházeje a&nbsp;myslil na&nbsp;to, není-li sto franků příliš mnoho.</span></p>
        <p class="chunk" data-nb-ref-number="38" data-nb-words="36" data-nb-chars="189"><span class="idea" data-nb-ref-number="39" id="idea39" data-nb-words="36" data-nb-chars="189">Paní de&nbsp;Rênal klesla na&nbsp;židli; byla bolestí skoro bez sebe. „Pokoří Juliána, a&nbsp;to&nbsp;mou vinou!“ Pocítila k&nbsp;muži odpor a&nbsp;zakryla si&nbsp;tvář rukama. Zařekla se, že&nbsp;se&nbsp;mu&nbsp;již nikdy s&nbsp;ničím nesvěří.</span></p>
        <p class="chunk" data-nb-ref-number="39" data-nb-words="32" data-nb-chars="173"><span class="idea" data-nb-ref-number="40" id="idea40" data-nb-words="32" data-nb-chars="173">Když se&nbsp;opět s&nbsp;Juliánem setkala, zachvěla se&nbsp;na&nbsp;celém těle a&nbsp;hruď se&nbsp;jí&nbsp;tak sevřela, že&nbsp;nemohla vypravit ze&nbsp;sebe jediného slova. V&nbsp;rozpacích uchopila jeho ruce a&nbsp;stiskla je.</span></p>
        <p class="chunk" data-nb-ref-number="40" data-nb-words="10" data-nb-chars="62"><span class="idea" data-nb-ref-number="41" id="idea41" data-nb-words="10" data-nb-chars="62">„Jste spokojen s&nbsp;mým mužem, milý příteli?“ otázala se&nbsp;konečně.</span></p>
        <p class="chunk" data-nb-ref-number="41" data-nb-words="13" data-nb-chars="82"><span class="idea" data-nb-ref-number="42" id="idea42" data-nb-words="13" data-nb-chars="82">„Jak bych nebyl spokojen,“ odpověděl Julián s&nbsp;hořkým úsměvem, „dal mi&nbsp;sto franků.“</span></p>
        <p class="chunk" data-nb-ref-number="42" data-nb-words="7" data-nb-chars="38"><span class="idea" data-nb-ref-number="43" id="idea43" data-nb-words="7" data-nb-chars="38">Paní de&nbsp;Rênal pohlédla na&nbsp;něho tázavě.</span></p>
        <p class="chunk" data-nb-ref-number="43" data-nb-words="12" data-nb-chars="77"><span class="idea" data-nb-ref-number="44" id="idea44" data-nb-words="12" data-nb-chars="77">„Doprovoďte mě,“ řekla konečně s&nbsp;odvahou, jakou u&nbsp;ní&nbsp;ještě nikdy nepozoroval.</span></p>
        <p class="chunk" data-nb-ref-number="44" data-nb-words="243" data-nb-chars="1383"><span class="idea" data-nb-ref-number="45" id="idea45" data-nb-words="243" data-nb-chars="1383">Odvážila se&nbsp;s&nbsp;ním jít až&nbsp;k&nbsp;verrièreskému knihkupci, třebaže měl pověst, že&nbsp;je&nbsp;liberál. Tam vybrala za&nbsp;deset louisdorů knihy a&nbsp;dala je&nbsp;dětem. Ale byly to&nbsp;knihy, o&nbsp;nichž věděla, že&nbsp;po&nbsp;nich Julián touží. Oba chlapci museli do&nbsp;knih, které pro ně&nbsp;vybrala, vepsat své jméno hned v&nbsp;knihkupcově krámě. Zatímco se&nbsp;paní de&nbsp;Rênal těšila ze&nbsp;zadostiučinění, jež se&nbsp;mu&nbsp;odvážila takto poskytnout, žasl Julián nad množstvím knih, které viděl u&nbsp;knihkupce. Nikdy se&nbsp;dosud neodhodlal vstoupit na&nbsp;tak světské místo; srdce mu&nbsp;bušilo. Ani mu&nbsp;nenapadlo, aby se&nbsp;staral o&nbsp;to, co&nbsp;se&nbsp;děje v&nbsp;srdci paní de&nbsp;Rênal, a&nbsp;přemýšlel usilovně, jak by&nbsp;si&nbsp;mladý teolog mohl opatřit některé z&nbsp;těch knih. Konečně připadl na&nbsp;myšlenku, že&nbsp;by&nbsp;při troše obratnosti bylo možné namluvit panu de&nbsp;Rênal, že&nbsp;by&nbsp;se&nbsp;jeho synové měli zabývat historií slavných šlechticů zdejšího kraje. Po&nbsp;měsíčním úsilí se&nbsp;Juliánova myšlenka uskutečnila, a&nbsp;to&nbsp;tak dokonale, že&nbsp;se&nbsp;po&nbsp;nějaké době odvážil v&nbsp;rozmluvě s&nbsp;panem de&nbsp;Rênal zmínit o&nbsp;záležitosti pro urozeného starostu mnohem trapnější; šlo o&nbsp;to, že&nbsp;by&nbsp;měl pomáhat k&nbsp;výdělku liberálnímu knihkupci tím, že&nbsp;by&nbsp;se&nbsp;u&nbsp;něho předplatil. Pan de&nbsp;Rênal sice byl srozuměn s&nbsp;tím, že&nbsp;by&nbsp;jeho nejstarší syn měl mít ponětí o&nbsp;některých dílech, na&nbsp;něž snad později přijde řeč ve&nbsp;vojenské škole, ale Julián viděl, že&nbsp;pan starosta trvá na&nbsp;tom, aby se&nbsp;nezašlo dále. Tušil nějaký tajný důvod, ale nemohl jej uhodnout.</span></p>
        <p class="chunk" data-nb-ref-number="45" data-nb-words="25" data-nb-chars="150"><span class="idea" data-nb-ref-number="46" id="idea46" data-nb-words="25" data-nb-chars="150">„Myslil jsem si,“ řekl mu&nbsp;jednoho dne, „že se&nbsp;nehodí, aby dobré jméno takového šlechtice, jako je&nbsp;pan de&nbsp;Rênal, bylo ve&nbsp;špinavém seznamu knihkupcově.“</span></p>
        <p class="chunk" data-nb-ref-number="46" data-nb-words="54" data-nb-chars="339"><span class="idea" data-nb-ref-number="47" id="idea47" data-nb-words="54" data-nb-chars="339">Tvář pana de&nbsp;Rênal se&nbsp;rozjasnila. „Také pro chudého teologa,“ pokračoval Julián pokorněji, „by bylo velmi nepříjemné, kdyby jednou vyšlo najevo, že&nbsp;jeho jméno bylo v&nbsp;seznamu půjčovny knih. Liberálové by&nbsp;mě&nbsp;mohli obviňovat, že&nbsp;jsem si&nbsp;vypůjčoval nejhanebnější knihy; kdo ví, zda by&nbsp;dokonce nenapsali za&nbsp;mé&nbsp;jméno i&nbsp;názvy těch zvrhlých knih.“</span></p>
        <p class="chunk" data-nb-ref-number="47" data-nb-words="20" data-nb-chars="129"><span class="idea" data-nb-ref-number="48" id="idea48" data-nb-words="20" data-nb-chars="129">Ale Julián překročil hranici, kterou si&nbsp;předepsal. Viděl, že&nbsp;se&nbsp;starosta zatvářil opět rozpačitě a&nbsp;rozmrzele, a&nbsp;proto se&nbsp;odmlčel.</span></p>
        <p class="chunk" data-nb-ref-number="48" data-nb-words="6" data-nb-chars="30"><span class="idea" data-nb-ref-number="49" id="idea49" data-nb-words="6" data-nb-chars="30">„Však já&nbsp;ho&nbsp;dostanu,“ řekl si.</span></p>
        <p class="chunk" data-nb-ref-number="49" data-nb-words="18" data-nb-chars="105"><span class="idea" data-nb-ref-number="50" id="idea50" data-nb-words="18" data-nb-chars="105">Za&nbsp;několik dní se&nbsp;nejstarší z&nbsp;hochů tázal Juliána před panem de&nbsp;Rênal na&nbsp;knihu ohlašovanou v&nbsp;Quotidienne.</span></p>
        <p class="chunk" data-nb-ref-number="50" data-nb-words="35" data-nb-chars="250"><span class="idea" data-nb-ref-number="51" id="idea51" data-nb-words="35" data-nb-chars="250">„Nemáme-li poskytnout jakobínům příčinu k&nbsp;tomu, aby triumfovali,“ pravil mladý vychovatel, „a má-li se&nbsp;mi&nbsp;přece umožnit, abych panu Adolfovi odpověděl, bylo by&nbsp;možno uložit některému nejbezvýznamnějšímu z&nbsp;vašich sluhů, aby se&nbsp;předplatil u&nbsp;knihkupce.“</span></p>
        <p class="chunk" data-nb-ref-number="51" data-nb-words="11" data-nb-chars="67"><span class="idea" data-nb-ref-number="52" id="idea52" data-nb-words="11" data-nb-chars="67">„To není špatná myšlenka,“ řekl pan de&nbsp;Rênal, zřejmě velmi potěšen.</span></p>
        <p class="chunk" data-nb-ref-number="52" data-nb-words="57" data-nb-chars="345"><span class="idea" data-nb-ref-number="53" id="idea53" data-nb-words="57" data-nb-chars="345">„Ale bylo by&nbsp;třeba učinit jednu výhradu,“ pravil Julián s&nbsp;tím vážným a&nbsp;skoro nešťastným výrazem ve&nbsp;tváři, kterého tak rádi užívají někteří lidé, když vidí, že&nbsp;již dospěli k&nbsp;vytouženému cíli, „výhradu, že&nbsp;si&nbsp;sluha nebude smět vypůjčovat romány. Kdyby ty&nbsp;nebezpečné knihy přišly do&nbsp;domu, mohly by&nbsp;zkazit služky milostivé paní nebo i&nbsp;samého sluhu.“</span></p>
        <p class="chunk" data-nb-ref-number="53" data-nb-words="22" data-nb-chars="144"><span class="idea" data-nb-ref-number="54" id="idea54" data-nb-words="22" data-nb-chars="144">„Zapomínáte na&nbsp;politické pamflety,“ dodal pan de&nbsp;Rênal povýšeně. Chtěl skrýt svůj obdiv nad chytrým řešením, na&nbsp;něž přišel vychovatel jeho dětí.</span></p>
        <p class="chunk" data-nb-ref-number="54" data-nb-words="33" data-nb-chars="199"><span class="idea" data-nb-ref-number="55" id="idea55" data-nb-words="33" data-nb-chars="199">Juliánův život se&nbsp;skládal z&nbsp;řady takových malých intrik; jejich zdar jej zaměstnával mnohem více než zřejmá náklonnost paní de&nbsp;Rênal, kterou by&nbsp;byl mohl, kdyby byl chtěl, lehce vyčíst z&nbsp;jejího srdce.</span></p>
        <p class="chunk" data-nb-ref-number="55" data-nb-words="103" data-nb-chars="623"><span class="idea" data-nb-ref-number="56" id="idea56" data-nb-words="103" data-nb-chars="623">Mravní zásady, jimiž se&nbsp;dosud v&nbsp;životě řídil, uplatňoval i&nbsp;v&nbsp;domě verrièreského starosty. Jako v&nbsp;otcově pile, i&nbsp;zde hluboce pohrdal lidmi, s&nbsp;nimiž žil, a&nbsp;ti&nbsp;ho&nbsp;nenáviděli. Ze&nbsp;slov podprefekta, pana Valenoda i&nbsp;jiných domácích přátel poznával denně, když vypravovali o&nbsp;příhodách, které se&nbsp;právě udály před jejich zraky, jak málo jejich názory odpovídají skutečnosti. Jestliže se&nbsp;mu&nbsp;nějaký skutek zdál hodný obdivu, mohl být jist, že&nbsp;se&nbsp;nebude líbit lidem, mezi nimiž žil. Říkával si&nbsp;vždy: „Jací jsou to&nbsp;darebáci anebo blázni!“ Komické bylo, že&nbsp;přes všechnu svou pýchu často nerozuměl naprosto ničemu z&nbsp;toho, o&nbsp;čem se&nbsp;mluvilo.</span></p>
        <p class="chunk" data-nb-ref-number="56" data-nb-words="43" data-nb-chars="271"><span class="idea" data-nb-ref-number="57" id="idea57" data-nb-words="43" data-nb-chars="271">Dosud nikdy upřímně s&nbsp;nikým nepromluvil, jen se&nbsp;starým štábním lékařem, a&nbsp;to&nbsp;sotva o&nbsp;něčem jiném než o&nbsp;Bonapartových taženích do&nbsp;Itálie a&nbsp;o&nbsp;chirurgii. Jeho mladistvé hrdinství si&nbsp;libovalo v&nbsp;podrobném popisu nejbolestnějších operací. Říkal si: „Nebyl bych hnul ani brvou.“</span></p>
        <p class="chunk" data-nb-ref-number="57" data-nb-words="27" data-nb-chars="148"><span class="idea" data-nb-ref-number="58" id="idea58" data-nb-words="27" data-nb-chars="148">Když se&nbsp;s&nbsp;ním paní de&nbsp;Rênal poprvé pokusila hovořit o&nbsp;něčem jiném než o&nbsp;výchově dětí, počal vyprávět o&nbsp;operacích; zbledla a&nbsp;prosila ho, aby přestal.</span></p>
        <p class="chunk" data-nb-ref-number="58" data-nb-words="78" data-nb-chars="475"><span class="idea" data-nb-ref-number="59" id="idea59" data-nb-words="78" data-nb-chars="475">Julián nedovedl mluvit o&nbsp;ničem jiném. Proto, pokud trávil svůj život ve&nbsp;společnosti paní de&nbsp;Rênal, rozhostilo se&nbsp;vždy mezi nimi zvláštní mlčení, kdykoliv osaměli. Ve&nbsp;společnosti, i&nbsp;když se&nbsp;choval sebepokorněji, četla mu&nbsp;paní de&nbsp;Rênal v&nbsp;očích výraz duševní převahy nad každým, kdo přicházel do&nbsp;domu. Octla-li se&nbsp;s&nbsp;ním na&nbsp;okamžik o&nbsp;samotě, viděla, že&nbsp;je&nbsp;zřejmě na&nbsp;rozpacích. To&nbsp;ji&nbsp;zneklidňovalo, neboť svým ženským pudem vycítila, že&nbsp;příčinou těch rozpaků není žádný něžný cit.</span></p>
        <p class="chunk" data-nb-ref-number="59" data-nb-words="210" data-nb-chars="1338"><span class="idea" data-nb-ref-number="60" id="idea60" data-nb-words="210" data-nb-chars="1338">Z&nbsp;vyprávění starého štábního lékaře o&nbsp;dobré společnosti, jak se&nbsp;jemu jevila, pochytil Julián jakési zvláštní názory a&nbsp;cítil se&nbsp;vždy zahanben, umlkl-li hovor ve&nbsp;společnosti ženy, jako by&nbsp;to&nbsp;bylo hlavně jeho vinou. Nejtrapnější mu&nbsp;ten pocit byl, když byl sám s&nbsp;paní de&nbsp;Rênal. Jeho obraznost, naplněná nejpřemrštěnějšími a&nbsp;nejdobrodružnějšími pojmy o&nbsp;tom, co&nbsp;má&nbsp;muž mluvit, je-li sám se&nbsp;ženou, mu&nbsp;v&nbsp;jeho zmatku poskytovala jenom samé neproveditelné nápady. Jeho duše se&nbsp;vznášela v&nbsp;oblacích, a&nbsp;přece nedovedl přerušit to&nbsp;ponižující mlčení. Těmi nesnesitelnými mukami se&nbsp;jeho vážné vzezření při procházkách s&nbsp;paní de&nbsp;Rênal a&nbsp;s&nbsp;dětmi ještě zvyšovalo. Strašně sebou pohrdal. Jestliže se&nbsp;k&nbsp;svému neštěstí nutil do&nbsp;mluvení, říkával nejnevhodnější věci. K&nbsp;dovršení svých trampot věděl o&nbsp;své pošetilosti a&nbsp;viděl ji&nbsp;ještě větší, než byla. Ale nevěděl, jaký výraz měly při tom jeho oči; byly tak krásné a&nbsp;prozrazovaly tak vášnivou duši, že&nbsp;jako dobří herci propůjčovaly někdy slovům ušlechtilý smysl, jaký ve&nbsp;skutečnosti neměla. Paní de&nbsp;Rênal si&nbsp;všimla, že&nbsp;byl-li s&nbsp;ní&nbsp;sám, podařilo se&nbsp;mu&nbsp;říci něco vhodného jenom tehdy, když byl vyrušen nějakou nepředvídanou událostí a&nbsp;nemyslil na&nbsp;to, aby vyjádřil obratně nějakou poklonu. Protože domácí přátelé ji&nbsp;nezhýčkávali originálními a&nbsp;duchaplnými myšlenkami, vychutnávala záblesky Juliánova ducha s&nbsp;rozkoší.</span></p>
        <p class="chunk" data-nb-ref-number="60" data-nb-words="42" data-nb-chars="275"><span class="idea" data-nb-ref-number="61" id="idea61" data-nb-words="42" data-nb-chars="275">Od&nbsp;Napoleonova pádu je&nbsp;jakákoliv galantnost na&nbsp;venkově přísně zapovězena. Každý se&nbsp;bojí, že&nbsp;by&nbsp;tím přišel o&nbsp;místo. Darebáci hledají oporu v&nbsp;kněžstvu a&nbsp;pokrytectví učinilo nejkrásnější pokroky i&nbsp;v&nbsp;liberálních kruzích. Nudy přibývá. Nezbývá jiná zábava než četba a&nbsp;zemědělství.</span></p>
        <p class="chunk" data-nb-ref-number="61" data-nb-words="103" data-nb-chars="640"><span class="idea" data-nb-ref-number="62" id="idea62" data-nb-words="103" data-nb-chars="640">Paní de&nbsp;Rênal, bohatá dědička zbožné tety, provdaná v&nbsp;šestnácti letech za&nbsp;solidního šlechtice, nezakusila ani neviděla dosud nic, co&nbsp;by&nbsp;se&nbsp;jen podobalo lásce. O&nbsp;lásce s&nbsp;ní&nbsp;mluvil jenom její zpovědník, dobrý farář Chélan, když se&nbsp;jí&nbsp;počal pan Valenod dvořit, a&nbsp;učinil jí&nbsp;o&nbsp;ní&nbsp;obraz tak ohavný, že&nbsp;si&nbsp;pod tím slovem představovala nejhnusnější prostopášnost. Četla-li v&nbsp;několika románech, které jí&nbsp;přišly náhodou do&nbsp;rukou, o&nbsp;lásce, pokládala ji&nbsp;za&nbsp;výjimku, nebo dokonce za&nbsp;něco nepřirozeného. Díky této nevědomosti byla paní de&nbsp;Rênal dokonale šťastna, mohla-li se&nbsp;neustále zabývat Juliánem, a&nbsp;ani jí&nbsp;nenapadlo, aby si&nbsp;dělala sebemenší výčitky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cerveny_a_cerny_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>